传国玺	[辽代] 耶律隆绪	一时制美宝，干载助兴王。中原既失守，此宝归北方。子孙皆宜守，世业当永昌。
伏虎林应制	[辽代] 萧观音	威风万里压南邦，东去能翻鸭绿江。灵怪大千俱破胆，那教猛虎不投降。
国人谚	[辽代] 无名氏	五个翁翁四百岁，南面北面顿瞌睡。自己精神管不得，有甚心情管女真。
和《以司空大师不肯赋诗以诗挑之》诗二首·其二	[辽代] 沙门郎思孝	天子天才已善吟，那堪二相更同心。直饶万国犹难敌，一智宁当三智深。
和《以司空大师不肯赋诗以诗挑之》诗二首·其一	[辽代] 沙门郎思孝	为愧荒疏不敢吟，不吟恐忤帝王心。本吟出世不吟意，以此来批见过深。
怀古	[辽代] 萧观音	宫中只数赵家妆，败雨残云误汉王。惟有知情一片月，曾窥飞燕入昭阳。
题李俨《黄菊赋》	[辽代] 耶律洪基 	昨日得卿黄菊赋，碎剪金英填作句。袖中犹觉有余香，冷落西风吹不去。
天安节题松鹤图	[辽代] 沙门郎思孝	千载鹤栖万岁松，霜翎一点碧枝中。四时有变此无变，愿与吾皇圣寿同。
