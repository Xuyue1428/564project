日月往来双转毂，乾坤成坏一浮沤。书生事业无多许，二寸毛锥老未休。
九处烟霞九处昏，一回延首一销魂。因凭直节流红泪，图得千秋见血痕。
参鸾天外且停踪，身在蓬山第几重。三月风光人欲醉，尚留春色二分浓。
太初我父已堪惊，犹可昏灯恕眼盲。不忍便疑心力懈，竟将何事误经名。
束晰未游犹要雨，苏端好过莫教晴。广文饭足浑閒事，吉语时闻更动情。
懵腾醉眼未全醒，厌听田鸦达旦鸣。款段踏穿杨柳月，快人拂面晓风轻。
放怀久已参黄檗，雅志无疑伴赤松。欲去更闻狮子吼，忘归桥下兴犹浓。
记饮君家又上元，氍茵红烛管弦繁。江天水阔春无雁，衾枕寒深人闭门。
嚇蛮事往疑虚语，谕蜀才穷愧老谋。自古殊勋归跃马，几人谈笑得封侯。
芳草绵延锁平地，垄蝶双双舞幽翠。凤叶龙吟白日长，落花声底仙娥醉。
岁晏怀人水一湄，归鸿去雁各参差。寒风不解频吹梦，疾置何妨数寄诗。
今人后人自归土，此月光辉弥万古。了知身幻不坚牢，富贵功名何足取。
战鼙戍角夜烽火，旅棹征鞍朝道途。辛苦一生亦奇绝，暮年犹许画寒炉。
报客传言信已通，叉手低头便鞠躬。对面一双青白眼，当头蹉过住山翁。
不过溪桥又两年，偶随筇竹访幽禅。有缘再踏云岩路，无处重寻石井泉。
令君聊试栋梁材，结就谯楼亦壮哉。疑是海宫新涌出，不然仙府乍移来。
雪打篷舟离酒旗，华阳居士半酣归。逍遥只恐逢雪将，恬淡真应降月妃。
侵凌广野容无地，零乱高空落自閒。兀坐搔头何遣拨，梅花寒勒未开颜。
君家池上几时栽，千树玲珑亦富哉。荷尽菊残秋欲老，一年佳处眼中来。
道人曾与谪仙游，仙去骑鲸师白头。骑鲸端复向何处，试问援琴招得不。
薄宦未甘霜发改，时情深付碧波流。故园千里数行泪，水远山遥步步愁。
关河遥隔路漫漫，开遍海棠独自看。欲寄尺书无雁过，月明闲杀画栏杆。
渡头风雨晚生寒，蓑笠渔翁坐钓船。为问篷中有鱼否，一双新鳜出笼鲜。
春寒天气似江南，閒倚高楼酒半酣。尽借前山作屏障，更烦佳雪洗烟岚。
灵鹫峰边合涧东，风光不与昔游同。春蚕作茧柔桑尽，社燕移巢旧巷空。
小山丛薄栖南郭，兰若蔽亏如间错。竹色低侵几案凉，海云常压波涛恶。
孤忠要有天知我，万事当思後视今。君看宣王何似主，一篇庭燎未忘箴。
湘中老人读黄老，手援紫藟坐碧草。春至不知湖水深，日暮忘却巴陵道。
溪北溪南雪跨悬，琼楼玉宇照庭前。萸坪竹馆辛夷坞，肯与王维赌辋川。
懒窥户外问晴阴，静向窗前阅古今。江国事稀聊袖手，钧天梦断久灰心。
九十谈经似子春，三公虚位待平津。礼文元秉周邦旧，义训重颁楚老新。
水思云情小凤仙，月涵花态语如弦。不因金骨三清客，谁识吴州有洞天。
规模杜预见成功，横截长流跨彩虹。亭长莫邀来往客，须防中有夺牛公。
浩浩愁来莫可名，鸿毛为重泰山轻。春阳半湿萦蛛网，蝜蝂蜣螂适斗争。
两边共幕护朱檐，中贵当头候卷帘。扶起金鸡争抢取，要教天表庶民瞻。
曾上青泥蜀道难，架空成路入云寒。如何却向巴东去，三十六盘天外盘。
送君尚记与君别，黄金台下无颜色。还家忽忽音书绝，君去并州我适越。
洗眼贪看幼妇词，玉人空遣暗相思。凭谁为报归期近，趁得桃花烂熳时。
片心置向嚚尘外，万事留将醉眼中。喜得建安标格在，何曾诗解使人穷。
未知何处是真梅，雪拥溪桥拨不开。莫讶行人数回首，西风十里送香来。
斟来琥珀杯频满，舞罢狻猊队始收。正是君臣修省日，感恩无地答神休。
从来麋鹿合山林，无奈迂疏习已深。食用且空犹种秫，典书未赎更修琴。
素与百花少相谐，醉眼时为梅一开。岭南岭北几十种，人所常见非奇瑰。
歌成桃叶临流和，采得蘋花带月还。见说荔支浆已熟，不分涓滴到人间。
腐儒心事呼天问，大地山河跨海来。临睨飞云横八表，岂无倚剑叹雄才。
人心计日殷勤望，马首随云早晚回。莫为霜台愁岁暮，潜龙须待一声雷。
坐想田畴沦沼沚，忍闻升合换罢纨。纵阳援溺知无术，惭愧身为抚字官。
强欲弹冠尘黯然，怀人初就北征篇。大王风自乾坤满，高士星仍海岱偏。
醉携惟恐失手坠，包以弋绨藏以篚。明朝聊记一时事，驰骋文章诚不韪。
珊瑚树倚碧琅玕，曾入西清画里看。今日五云仙阁远，梦回烟雨楚江寒。
矫首风尘驱混合，抚膺天地划中分。狂来被发歌相和，清角人间未可闻。
山上浮云坐卧看，茅衡十日步蹒跚。思仙不得飞腾术，愈觉人间行路难。
竹敲隔院常伤远，弦冷幽潭又感时。几树蔷薇多少梦，一身落瓣映深痴。
虚授名存堂已圮，湖题雪浪迹还留。游人欲问当年事，一霎沧桑几度秋。
西南北已武功皆，何意东溟起瘴霾。戎索疆才恢玉垒，职方地肯弃珠厓。
忆我寻山客南粤，地暖四时皆芳菲。眼中得此了不易，便觉宇宙扬清晖。
两翁同中具生杀，明眼高流试提拨。可中见得无少差，是谓能持吉山钵。
恨他凶猛更贪饕，合锁东虞旧日牢。万叠云山营窟地，一身牙爪杀人刀。
非关狡兔月中藏，肯与痴蟆饱寸肠。只恐世人嫌冷看，故依云岫掩寒光。
我浮凌江问韶石，孤舟百丈缘江干。江干岩石势往复，尽日紫翠篷窗攒。
腊月江天见春色，白花青柳疑寒食。洛阳旧社各东西，楚国游人不相识。
吞声有恨哀蒲柳，纪节无人废蓼莪。寂寞丹心耿梅月，挑灯频问夜如何。
长安道上何沾巾，古时道行今时人。不知寒暑与朝暮，车轮马迹常辚辚。
十年断续偶相俪，中有层帷不可窥。叵耐重逢春雨里，不成欢喜不成悲。
却过萧寺寻僧话，又入松轩卧晚凉。雨后微云山更好，与君行李未须忙。
别肠奇致自清新，繁简随心绝点尘。如遇桃源开异境，后生多少问津人。
岂谓九重恩未替，复颁一札意犹亲。囊封再上终期允，已对苍穹誓此身。
直恐客头先老白，却思日脚带斜红。天真不扰无馀感，谁似前溪下钓翁。
故园红紫自芳菲，不在春风著意只。待得征人重回首，枝头香雪已纷披。
老夫病渴手自煎，嗜好悠悠亦从众。更烦小陆分日注，密封细字蛮奴送。
旷世奇才苏曼殊，童年曾返故乡居。可怜异种遭岐视，遁入空门得了无。
百年摇落甘三己，五岳踟蹰拟四愁。人世几回堪聚散，肯教离别易沧洲。
丧心疾已千年痼，起死方存六籍真。归向兰溪溪上问，桃花春水正迷津。
黄蒿芄芄跳狐狸，青燐隐隐号魑魅。菀枯空作身世悲，兴亡屡下山河泪。
自古骚人心自别，过从不是俗交朋。谈诗海内逃名客，学道山中出定僧。
笑我浮生逼衰老，小园花鸟聊与娱。不读昔贤醉乡记，还诵先生青城诗。
神仙乞与返魂丹，枯木能成处子颜。雅乐声中逢魏绛，重围解后见齐环。
尧夫非是爱吟诗，诗是尧夫忖度时。先见固能无后悔，至诚方始有前知。
天涯明日一阳生，茅斋孤坐昼掩门。有客袖示三四纸，如睹天上五色云。
使君不用山鞠穷，饥民自逃泥水中。欲将百渎起凶岁，免使甔石愁扬雄。
天风颉颃飞霞佩，水云妥帖凌波袜。我将就此逍遥游，高步青霄拾明月。
至人与道本游戏，况住金庭无死生。公出则为廊庙具，谪满百年还上清。
岁月飞腾不可回，红颜去尽老相催。自怜皱面无光彩，赖得春负为熨开。
红深翠浅浣花春，投老相逢过所欣。有许精神宜半睡，无从醖藉莫全醺。
巧蛛露湿千丝网，倦鹊波横一夕桥。晒腹曝衣传故俗，阮庭布犊若为标。
轻红流烟湿艳姿，行云飞去明星稀。目极魂断望不见，猿啼三声泪沾衣。
衣裹癯身轻若絮，樽倾烈酒淡如茶。离人亦在萸江畔，默默凭栏看落花。
春晴无处不繁华，多少游人逐钿车。尽道东风花柳好，谁知生意在桑麻。
自误春韶已隐忧，迟来凤鸟复何求。梧桐不是同心树，一叶飞来忽变秋。
恋恋栏干云复留，恍然天地与身浮。水涵空界光无际，山在地州翠欲流。
杯杓催时严黑雨，琵琶隔座揽轻雷。须臾卷地寒风急，似送荆卿易水来。
千三百载春又春，杜陵久矣无斯人。黄衣走尘漫踆踆，纵了桴鼓何足云。
侯公缓颊太公归，项籍何曾会战机。只见源沟分两处，不知垓下有重围。
击碎琅琊处仲壶，十年踪迹遍江湖。淩云才笔惭鹦鹉，芳草年华怨鹧鸪。
晚际一弓櫜素月，署中千斛粜清风。小轩正欲供晨坐，付与遮拦晓日东。
穷途若遣长堪恸，华发无因肯晚生。不似扁舟钓鱼者，免将心事算浮荣。
试听无言童子说，未彻还同第二月。妙机普印绝思心，六月炎天铺大雪。
天河下看匡瀑垂，桑蛾蚕口一丝飞。昨宵杀虱三十个，亦报将军破月支。
既遣杏桃呈似了，又令蜂蝶近前飞。如何有眼无人见，只解西郊看落晖。
心田但使灵芝长，气海常教法水朝。功满自然留不住，更将何物驭丹霄。
衣领从教虱子缘，夜深拜得蓆儿穿。道乡活计君知否，饥即须餐困即眠。
岷峨一线江滥觞，意行万里无留藏。五湖洞庭洑熊湘，衡岳岿然锁其旁。
雉堞亭亭倚翠微，高楼袅袅弄清晖。共邀佳客扶筇杖，骤喜凉风振羽衣。
夷夏驩声归羽舞，乾坤和气入薰琴。欲知圣德齐尧舜，逆阙争倾万国心。
君操笔耒启新畲，耕遍西溪万卷余。藜杖芒鞋来得得，柳风花雨政疏疏。
霜拂金鞍玉坠腰，邻鸡催唤紫宸朝。争如林下饱清梦，残月半窗松影摇。
乾坤永驻无生诀，日月长存九转丹。东海朝暾仙境在，瑶池晓霁好凭栏。
经旬无聊药裹苦，何日共话茶瓯清。诗筒稠叠谢相慰，赓和足课閒中程。
短檠膏涸夜将残，感事怀人兴未阑。酌酒浅深须自度，围棋成败有傍观。
赋罢凌云气不降，长杨羽猎妙无双。老来却解人间事，摊得玄经覆酒缸。
右军不复见清真，赏会犹须我辈人。幽梦断时鸡唱晓，短章成处鸟呼春。
朱楼梦觉寒如许，白雁南来感可胜。背岭村鸡催晓角，玉华天半蔚崚嶒。
浮云终日随游子，南北东西各一天。供眼江山同脉脉，看人刍狗复年年。
春寒易误看花人，阴岭阳崖本不均。骤暖料难留过夜，猛风恐又簸成尘。
风雪五年留上谷，莺花三月下长洲。吴宫春色应如旧，眺望先登开府楼。
东望庭闱魂欲销，层层云栈上岧嶢。江声山色情多少，相伴西来慰寂寥。
夜醉色河酒满船，晓餐湓浦浪掀天。回头已作三年梦，应笑当时尚少年。
龙门峡中云气湿，山雨定洒高丽笠。别意遥怜柳色深，归心莫为鹃声急。
帝谶虚传歧麦秀，女官新染绣裙红。冥冥鸿翼归飞急，且向花潭访钓翁。
书田收穫溯渊源，堂搆相承缪氏尊。湖石菱池臻妙景，养疴适性古风敦。
每因误曲烦周顾，几废言诗每鼎来。九十年龄随化尽，所嗟不尽是君才。
都在戎马仓皇间，也曾三度过黄山。未知云海何天地，已见松虬下壑峦。
平居尚忆寻君去，南庙应还访我能。诗卷当时更谁与，玄英文采被云仍。
暇日棋书六一翁，锦樯丝辔与春逢。年时豹尾车中望，山色有无知几重。
故园颇觉归期缓，老境难堪此段清。想得诗成正萧瑟，竹窗灯火夜微明。
皇心念尔蜀父老，因以与尔毋咨嗟。但见田亩兴孝悌，已无稂莠劳梳爬。
枕中经妙谁传与，肘后方新自写将。百尺松梢几飞步，鹤栖板上礼虚皇。
佛之一字尚不喜，有何生死可相关。当机觌面难回互，说甚楞严义入还。
自从开辟藏难见，可怜彼暴蒙称羡。走势天晴万古雷，流光壑暝常留电。
春城无处不飞花，寒食东风御柳斜。日暮汉宫传蜡烛，轻烟散入五侯家。
月高清梵西峰落，霜净疏钟下界来。岂谓投簪能避俗，将因卧病白云隈。
清无人知有天知，四囝三筒攀桂枝。不应一个独见遗，今秋君与一鹗飞。
太华西南第几峰，落花流水自重重。幽人只采黄精去，不见春山鹿养茸。
年光苒苒暗推移，坐惜流年感旧期。独听早蝉秋色里，潘安初见二毛时。
惜玆命息假于天，一世应无再得缘。倘有今朝莫虚度，明朝冀望尽愁煎。
十日秋风记相别，经年常忆树头章。水南春事一月矣，杖藜犹有落梅香。
野有象犀水贝玑，分散百宝人士稀。我迁于南日周围，来见者众莫依俙。
剩有黄金布柳芽，空门春事兴偏加。斋逢社日难除酒，梦破佳晨便趁花。
南地好山青不断，故园芳草绿应齐。胸中磈磊但尘土，惭愧锦囊兼玉溪。
县在华清宫北面，晓看楼殿正相当。庆云出处依时报，御果呈来每度尝。
旋捣金虀剁玉葱，半盂膏酒洗冬烘。吴中风物今犹尔，说与厨人宁舍熊。
东郊日日唤春催，得意晴天浩荡来。病客强因寒食起，新花不为老人开。
泉南南浦是南溟，瘴雾熏人不用醒。想对文书搔首罢，刺桐花下学兰亭。
帝青万里月轮孤，扫尽浮云一点无。正是吾庐秋好夜，上桥浑不要人扶。
香色兼收三月尾，声名都压百花头。天真无处窥神化，栏畔新妆却自羞。
云谷山高列画屏，晚来尽对更多情。烟凝紫翠斜阳里，一幅丹青写不成。
一点青螺白浪中，全依水府与天通。晴江万里云飞尽，鳌背参差日气红。
庐岳峰前吟瀑布，浑仪图上礼星辰。我来暂作闲人歇，多谢仙翁相访频。
仙女乘鸾吹紫玉，才人骑马勒黄金。壮游偶结高阳客，无复临风动越吟。
西风重食武昌鱼，夹道争迎谕德车。列郡山川天堑险，渡江人物浪淘馀。
不禁梦回多黯郁，长因酒后得凄凉。期君待与春翁约，买取东风任醉乡。
斜阳步屧过东家，便置清樽不煮茶。高柳光阴初罢絮，嫩凫毛羽欲成花。
贡图星橘兼苞柚，宴筯金齑和鱠鱼。奉计不应三满岁，荷囊法许从雕舆。
山腰万竹閟清寒，上彻山头望始宽。州渚东西分线路，台城表里见毫端。
凄凉尘梦遥钟外，迢递乡心夕鸟边。萍水不堪流浪远，此行偏动故人怜。
圆沼泓登璧彩浮，萍新殊未覆游鯈。纤鳞不用时惊没，香饵虽投是直钩。
我闻此事心暗悲，五尺之童才智奇。自古无独却有偶，千载以上童汪锜。
谁道贵游无世话，君今清尚更儒酸。向来白贺风流在，勉立修名后代看。
梅花亦作黍离看，野水荒坟绕一湾。肠断黄金台下客，更传天语到孤山。
把酒邀月共说诗，疎影上衣成缱绻。朔风吹梦入家山，鼓舞倦矣客兮返。
怯晓征衣袭小衫，山头淡月照联骖。晴光忽散湘江上，秋色疑连梦泽南。
宿雨初晴晓日晶，弥川满谷白云平。灿银堆裹素螺髻，画出江潮万里横。
双娥偏向画中颦，快尽恩仇不爱身。老大病夫容一剑，少年中国竟无人。
南金东箭任藏收，幕府高寒别有秋。仆射行台容杜甫，中郎身世感陈留。
生涯怜汝自樵苏，时序惊心尚道途。别后几年儿女大，望中千里弟兄孤。
黄鸟鸣时别禁园，宦情南去复谁论。郑虔此日聊诗句，陶令何年共酒樽。
嗟予坎壈今老矣，糊口相煎未能已。愿君莫作贵人看，岁晚庶几长不死。
寂默忘言惭社燕，毰毸困睡比春鹰。深知大府容衰病，复值年来蚕麦登。
剩有百钱携杖去，从分半席伴鸥閒。笔床荼灶随供具，较胜松房静掩关。
八百诸侯会孟津，民心天意总归仁。须知不食干戈粟，自有登山采蕨人。
追锋归去雄三卫，授钺重来定十连。别酒回头便陈迹，号呶端合发初筵。
风月情真诗浩荡，江湖水阔蓑飘翩。丹青不是江门影，又画瞿昙又画仙。
咏归堂里静怡神，更步芳亭识趣新。爱竹心虚初长笋，观梅香散渐含仁。
两回甲子从头数，重受官衔彻底清。白首相看无个事，含饴日日有馀情。
胸吞云梦盪物表，眦决飞鸟忘神疲。元戎授任盛节制，列舰径度罗旌旗。
烟浦未寻归去艇，雪窗犹读借来书。诗名压尽江湖客，要在唐人向上居。
翠琰新刊照眼明，流传何日到柴荆。从今不恨论交晚，我亦碑中有姓名。
颇觉陈人空面目，谁能闹处损心脾。又须什袭牢藏苦，共看河沙指后期。
好风昨夜作秋天，吹送雏鵷上紫烟。兹母整裘颜有喜，难兄提钵面相传。
岁朝除夕贫多嘴，狂热浩歌老中寒。诗以穷工将杜甫，名须死著岂方干。
破屋颓垣雾雨昏，幽人终日掩柴门。因锄衰草通南阜，偶洗丛篁见北村。
言行须从拟议成，不从拟议失权衡。拟言本自三缄慎，议动繇于百炼精。
吾侪醉饱谢侯德，此乐何啻千万缗。吴王鲙残眇何许，阖闾城外犹风尘。
设矩陈绳劝蹈中，雕龙炙輠戒多穷。有谁心肯明斯语，无限人知敬此翁。
谢傅其如不起何，画船诗酒晏游多。人家两岸闻箫鼓，鱼鸟中流识笑歌。
轻盈千结乱樱丛，占得年芳近碧栊。逐处间匀高下萼，几番分破浅深红。
帽破衣宽骨相寒，为花日日醉吟鞍。时人祗道题风月，后世将诗作史看。
行窝已许人先号，别洞何妨我借书。他日巾车还旧隐，应怀兹土复乡闾。
疏林透户凉风出，翠叶平池急雨香。危石幽篁相对冷，一庭清影话潇湘。
金吾除夜进傩名，画袴朱衣四队行。院院烧灯如白日，沈香火底坐吹笙。
自写衰容项孔彰，朱家画本意堪伤。老夫未合称遗老，待拨江山反少康。
去年闻雁江湖边，尔时异乡望白云。今年雁南身更北，可怜送目怀居人。
我家殊未有秋色，君家先得秋消息。西风夜入小池塘，木犀漏泄月中香。
抛却渔竿沧海边，拂衣来看九重天。画阑九陌桥如月，绿影千门树似烟。
高谈雄辩凭陵酒，豪竹哀丝蹴蹋春。占断名园排日醉，不教虚作太平人。
如今亲见罗浮人，疑是朱明降上真。剑气袖携三尺水，霞浆杖挂一壶春。
浮云出岫心何在，倦鸟归巢志不虚。从此钓台高卧稳，丈夫何事叹无鱼。
弥天无土葬香骨，过雨有人拾象玑。浪游沧海意不息，为倩东风击蝶衣。
当年都寺接贤初，屈指光阴一纪馀。自说三茆深处稳，不逢又鲤寄来书。
落日秋风神禹庙，黄鹂碧草武侯祠。寻幽好载郫筒酒，县令相过是故知。
注目九江来艇急，回头三老著篙慵。何须却是苍梧道，不道天公也笑侬。
将军追鹿拥强兵，叱咤诸侯尽膝行。义帝弑来臣节失，楚人歌动霸心惊。
几夜幽香恼梦魂，殷勤来倩陇头人。凿开东阁窗前地，分得西湖雪里春。
岂知流落送生涯，肠断归帆去转赊。晓望可堪迷旧国，夜台谁信是真家。
采药徵金几道看，兼逢飞檄募材官。青灯夜湿封章雨，白发秋添露冕寒。
骊驹系雨向郊墟，长夏分携伏枕余。百代家声重赖汝，半生心事独愁予。
结缡将遂百年欢，谁谓仙郎骨竟寒。翠羽未联钗上凤，黄尘深掩镜中鸾。
化榛莽为宏丽兮，敞隘敝为爽垲。革蠹挠而雄叠兮，易朽腐而垩丹。
丧我焉知质在亡，空教白日照仓皇。遭逢殊异谋中绝，魂魄何之气自强。
入谷先生一阵香，异花奇木簇禅堂。可怜门外高低路，万毂千蹄日日忙。
雨笼蛩壁吟灯影，风触蝉枝噪浪声。闻道中兴重人物，不妨西去马蹄轻。
谁向云端着此亭，檐前树木映窗棂。野田流水溅溅白，芳草随人段段青。
珠光龙耀火燑燑，夜接朝云宴渚宫。凤管清吹凄极浦，朱弦间奏冷秋空。
对镜惭看薄薄胡，时妆孤负好头颅。青青不久星星出，间引毛锥学种须。
千岩万壑深复深，洞口枯树鸣幽禽。瑶月影松大静淡，琅风韵竹夜萧森。
镇日消寒唯借火，断无暖气到贫家。虔心更向风前说，莫去园林损一花。
秋苗五月未入土，行人欲行心更苦。路逢田翁有好语，竞说宿来三尺雨。
薄海未消烽火焰，中原犹带犬羊腥。闻君曾作漳南宰，亦有红英落讼庭。
东城极目春千里，南浦怀人水一方。会待高翔凌紫极，肯教独立咏苍茫。
太息先生作今日，顿还诸老在当时。倦游已恨归来晚，南涧潺湲日日思。
苏公堤畔采莲船，蘸碧楼台动管弦。山色湖光宛如昔，心情不似十年前。
自尔所见无全牛，桐柏昆仑日倾注。葱茏晓景破新花，蹭蹬老拳擒脱兔。
伟哉造物真豪纵，攫土抟沙为此弄。劈开翠峡走云雷，截破奔流作潭洞。
翠颦无际压明眸，赢得湖名古莫愁。过雨欲移花外径，斜阳争漏竹西楼。
无端轻弃白云坳，似被梅花唤出郊。岁律堂堂蛇赴壑，宦途役役燕营巢。
四事供养敢辞劳，自有摩尼价最高。任君宝满三千界，性无利益漫丰豪。
剑佩但随鹓鹭列，云霄常捧战竞心。圣明此日多封诏，遥向天池候玉音。
查渡湖南涉路歧，云门不惜两茎眉。万古碧潭空界月，再三捞摝始应知。
锦遭伤后从新制，琴不调时改旧弹。风防病笑理繁剧，公余何惜筑诗坛。
苏子佯狂不自疑，汉庭籍甚莫言非。放歌金马居常醉，穷老沧洲不更归。
五族共和尾不掉，问谁铁石为忠肝。夺取河山压孤寡，胡儿石勒嗤权奸。
出得油缸入酱缸，通身是口若为谈。老拳尚有些筋力，拚命来机为指南。
溧尉唐时本小官，诗人争笑孟酸寒。我来莫道儒官冷，今古酸寒只一般。
绿波荡漾玉为砂，青云离披锦作霞。可怜杨柳伤心树，可怜桃李断肠花。
日日铜瓶插数枝，瓶空颇讶折来稀。出城忽见樱桃熟，始信无花可买归。
邺侯插架书最多，笔力雄奇天所命。万人海中深闭门，理窟搜寻到幽夐。
重阳才过便新寒，去岁如今暑尚残。云外鴈来元不觉，一声唤我举头看。
夜宿荒村曰范田，声声频滴屋檐前。朝来揭起柴扉看，满目青山白玉巅。
宫殿高高在五云，鹤摇松露滴行人。洞门不放东风过，留得桃花一院春。
舟入柳阴冲鹭去，檐依波面荫鱼行。题诗每愧临流意，吟苦那知白发生。
秦人鸡犬桃花里，将比通塘渠见羞。通塘不忍别，十去九迟回。
瘦筇生本接西蛮，我已携来二十年。辍赠柽师归老处，称将吟倚虎溪边。
但向舍南窗北看，浑如林下水边清。自来太素先群物，枉被山礬唤作兄。
素狎沙鸥水国盟，一生踪迹任飘零。漫夸霜雪精神别，难洗虾鱼气习腥。
肃肃朝寒不自持，晕生因酒似未施。向来只梦梨花雨，不见西湖浓抹时。
闻停岁仗轸皇情，应为淮西寇未平。不分气从歌里发，无明心向酒中生。
百昌萌动戴芒芽，小廪先储种自嘉。天暖地腴当亟播，好蠲甲穀润田家。
花影满身扶不起，此纸不知何等语。明朝勿与醒者传，笑倒渠侬吾醉矣。
石齧飞流几道穿，湍声入夜搅人眠。晴空也有雷霆斗，鞭起狞龙上九天。
送裘偃蹇钓烟沙，不肯云台定等差。汉室了无尘土在，满江风月自芦花。
口体之奉盖养生，蝇营狗苟复功名。轩裳茵鼎遂雅志，白头皱面无欢情。
蛟龙岂久逃雷雨，琏璧终须属庙堂。莫惜当欢同尽醉，主人龚召客常杨。
紫陌鸣珂渺会期，十年吾已谢班司。借筹省里开文苑，督饷江头领度支。
忽然五霞漏激射，清飚作阵翻空鹜。渤澥尽输无极底，祖龙枉被徐生误。
声名本是文章得，藩阃曾劳笔砚随。家去恩门四千里，只应从此梦旌旗。
仙骨珊珊瘦怯风，褵褷晴晒石桥东。丹砂灵圃何缘觅，华表荒城半已空。
琤琤壶矢柳营春，十万貔貅不动尘。世祖功臣三十六，谁为韦裤布衣人。
布被夜寒孙抱足，柴门雪满客无毡。陆游草草真成放，千首新诗六十年。
落日浮云送客行，旧游回首不胜情。海山俦侣如相问，大鸟三年尚不鸣。
金壶道人丸法墨，持买都城人莫识。君先得之写大句，光与日彩相吞蚀。
剔骨刳肠手术刀，白衣冷面意超超。查房病友如相问，一片冰心在赤包。
凄凉儿女千秋泪，佳丽江山万念牵。何处夜深腾剑气，虎丘衰草自年年。
野人惯去山中住，自到城来闷不胜。宫树蝉声多却乐，侯门月色少于灯。
解事难得了了人，邂逅开尊饼宜说。惟馀结习尚微吟，刻画终难钝心铁。
春去春来冬复冬，几思虚论未缘逢。歙溪道赏兄遗迹，勿少龙泓一老龙。
清泪秋荒辽海鹤，古魂春冷蜀山鹃。归来亲旧惊相问，禾黍离离夕照边。
渭滨岁月一竿羁，不坏金刚信可期。我亦馀生锋镝里，锦襜突骑忆当时。
老乌啄屋巫呼鬼，野艇横门米换鱼。回首扬州才百里，画桥风月可怜渠。
茆檐向日曝芝苓，手掬清泉注瓦瓶。按图且学轩辕势，无事但看神农经。
岁岁荷花苦未多，绿萍盖水碍新荷。请君六月重来看，云锦千机不犯梭。
人间佳节唯寒食，天下名园重洛阳。金谷暖横宫殿碧，铜驼晴合绮罗光。
往事成尘欲作堆，直堪墟墓认灵台。旧游昔梦都陈迹，拉杂心中瘗葬来。
庞眉斗竖恶精神，万里腾空一踊身。背上匣中三尺剑，为天且示不平人。
纷纭纠结疑非书，安得龙蛇如许癯。神纵政喜索不断，老眼只愁看若无。
尊酒几时同李白，云山多处是并州。临风惆怅无人会，一曲商歌写暮愁。
陌上烟苕谁采采，墙阴风叶正离离。人生饥饱初何校，一斛槟榔笑汝痴。
皎皎仙姿脉脉情，绛罗仙萼裹瑶英。色侔姑射无双白，香比酴醾一倍清。
鬻技百金或封地，著书五车无入玄。人间事多特未定，把茅去老白云边。
典肱饱作南山梦，提钵径坐僧伽床。时时裹胫著两屐，盱眙城底淮声长。
公朝已后茹茅连，幕府偷闲亦所天。宠辱肯为差别观，道人随寓只怡然。
更看白燕离群出，为显清名与世知。自昔中牟誇异政，由来循吏每如斯。
莫厌春泥没膝深，公卿皆拔自词林。鹄袍肯在诸生列，虫篆原非壮士心。
向来赤舄又遵陆，此去青鞋长掩扉。画戟门东是茅宇，铃斋想像独依依。
楚江东岸先人庐，竹君安否久无书。归欤何时应白首，我若食言如此酒。
官焙春绿入贡时，担头猎猎小黄旗。甘香不数尝阳羡，密侍天颜喜可知。
兆叶维熊忆举男，髫龄书史即深耽。坟前省识吾怀悼，地下应知汝抱惭。
愧我已非盘谷侣，凭谁重和草堂篇。机深转觉身多伴，心远从知地自偏。
远渡渐看连暝色，晚霞会喜见朝阳。水南昏黑投僧寺，还理羲编坐夜长。
忽闻屐齿惊苍苔，可是渊明归去来。平生此老用不尽，黄金无数寒香开。
洋洋韶濩出正始，一洗下俚之淫哇。夤缘末学被罗致，得以文艺陪绛纱。
尘箧空存获麟笔，烟陂嬾和饭牛歌。年来勋业君知否，纛下新降百万魔。
夫子清贫不耐冬，书斋还费纸重重。窗明晓日従教入，帐厚霜飚定不容。
不沽浮名不慕官，亲朋相对便开颜。百回落魄心难夺，万卷撑肠意自宽。
貂珰群雏擅天纲，手驱名流入钩党。屯云蔽日日光无，卯金神器春冰上。
范郎平生万人杰，只今未免儿号寒。三江五湖在胸次，琨玉秋霜看笔端。
吏奸积久为农患，吏爱谷贵农爱贱。使君道上闻农叹，下车蠲糴不待旦。
檐头故垒雌雄燕，篱脚秋虫子母鸡。此段风光小韦杜，可能无我一青藜。
枫叶芦花雁唳时，征程欲上步轻移。今朝又是挂帆去，柳岸斜阳系故思。
雪后姑溪水更深，冥冥寒雨作连阴。旅怀未可顿消遣，思与洛生溪上吟。
舍盖中堂肯治齐，山川人物凤师师。拔鲸牙一添宾贡，歌鹿鸣三乐圣时。
城楼画角吹晚晴，梅花堕地草欲生。绮盘翠杓春满眼，我胡不乐君将行。
山深长恨少同人，览景无时不忆君。庭果自从霜后熟，野猿频向屋边闻。
叔夜自难堪作吏，季鹰那解早知机。但教方寸长无事，一酌清泉亦自肥。
狐裘狐帽紫绒绦，上凌大碛下深壕。虏骑咆哮声震地，毛群无计可潜逃。
自古山人合在山，山人何幸此偷安。身闲不束休文带，发短聊簪子夏冠。
鳞皴一块烂枯柴，几见春风长绿苔。岂谓先生也相许，驴年决定放花开。
十日西风便老成，挽回金气愈高明。朱轓玉节非吾事，雪竹霜松不世情。
万里遨游同率野，一官潦倒负归朝。天鸡唤起瀛台梦，八彩龙眉忆帝尧。
鬼吟似有声堪听，风过浑无迹可寻。死去岂馀毫发恨，生前观独遇知音。
满庭修竹下黄叶，千岁古松生绿烟。尽道雪中依裸壤，我疑夏室是冰天。
如我自观犹可厌，非君谁复肯相寻。图书跌宕悲年老，灯火青荧语夜深。
洞仙关外路悠悠，疏树晴烟澹似秋。政喜江山浑入画，十年重上月波楼。
细雨将春上晓枝，东风吹绿到涟漪。长沟绕槛多佳处，小迳穿花无尽时。
宫阙近闻修五畤，君王自合访双凫。即如明府生民命，莫对神仙有与无。
紫微閤底送君回，第二厅帘下不开。莫恋汉南风景好，岘山花尽早归来。
一规苍玉琢蜿蜒，藉有佳人锦段鲜。莫笑持归淮海去，为君重试大明泉。
太初收骨道场山，与隔新坟定几湾。六十年来无麦饭，可能相对忆人间。
易水东头广柳车，看君殊似鲁朱家。只今无限穷心在，羞涩双龙匣里花。
盈笺寄我送春诗，不减风流杜牧之。觅句已应儿辈觉，论书那得外人知。
酒保犹闻藏李燮，侠才谁复问朱家。飘然散发歌归去，珍重吾生信有涯。
坛上古松疑度世，观中幽鸟恐成仙。不知何事迎新岁，乌纳裘中一觉眠。
衰草风来响不知，破窗灯灭月藏辉。白头老妇无机织，卧听邻儿懒捣衣。
晨夕荐我眠风棂，曲肱时复呼真真。骨虽非玉肌似冰，蝶梦不到巫山云。
世味不分甘与苦，吾年未老已先尝。炉边醉后暖生睡，雪里饥余寒欲僵。
清地虚天渺何许，芒鞋未往意先飞。山中叱石初平隐，月下吹笙子晋归。
喜看岩竹穿幽径，爱听松风上小楼。满地夕阳收拾去，并将明月载归舟。
夫君遗我菊浮屠，分得清香供读书。突兀便高三数尺，层层画影绿扶疏。
兰馨岂亦竞春狂，不为无人废不芳。长使幽居在空谷，也胜半额趁时妆。
汉主河山锦绣多，西人望幸意如何。金墉半纳缑嵩月，鼎观平临谷洛波。
忆坐冰斋夏日凉，归来两见菊花黄。怀奇敢望孔文举，推毂还闻盛孝章。
应门侍坐走前后，翼翼想见名家规。天恩优老命之仕，俾继禄食安其私。
溪傍五云清逗玉，松分八面翠成宫。归途父老欣相语，今日程公昔谢公。
一室炉香书史畔，万家杯酒管弦间。汉庭选表虚公府，白玉鸣珂未许攀。
幽谷暖融空翠湿，上林香动软红尘。燕楼暗想翻新曲，恼破朱樱一点唇。
金樱手捧隃麋香，品月题花幽事足。淬妃欣说遇钜公，晓岚清雅不入俗。
汉水连天巴蜀来，幽怀渺渺迥难裁。居人门向波间出，客子船从树杪回。
头角久应为物睹，飞腾宁复限泥蟠。层霄有路知无极，霖雨他年合并看。
身解耕耘妾能织，岁晏饥寒免相逼。稚子才年七岁馀，渔樵一半分渠力。
独火琴张伴独居，月华遥上閤帘初。怀人忽梦春塘草，侑食聊烹雪苑蔬。
雨后飞云冉冉回，碧天都似镜初开。只应峡口多山处，不见秋光万里来。
巴西故人玉堂老，别去几年音问少。溪云山月不堪持，一枝写寄春风早。
平生不许说功名，可但人嫌薄命人。松柏有心私自信，芝兰无臭自相亲。
阴阴径底忽抽叶，莫莫篱边豆结花。唳鹤清愁牵犬恨，料应不到菜园家。
四见旌书下郡墀，道傍何限口成碑。莫言清白无人赏，今日真成有四知。
指挥悉听何须耳，患难能排岂藉言。自笑白头穷措大，不妨明月夜开门。
诗思禅心共竹闲，任他流水向人间。手持如意高窗里，斜日沿江千万山。
令我听之泪沾襟，楚山日落秋声起。古猿啼月空山裹，千年愁气上青枫。
武事建时文未丧，化风宣处教无方。朝家学校能南越，庆历诸公未易量。
昨夜三更过急滩，滩头云雾黑漫漫。一条拄杖为知己，击碎千关与万关。
要须酩酊酬此别，不离万顷添金杯。明朝相望即湖海，纵有美酒何为哉。
泛舟谁畏海门津，丈室来寻彼上人。麈语欲求青眼旧，友心未爽白头新。
蝶正冶容蜂正狂，莺如羞涩燕如忙。低枝莫搭鞦韆索，留送婵娟出短墙。
一盂麦饭一洼尊，五载天涯诉墓门。松柏藩篱多被劫，封堆碑碣幸完存。
府中杯棬强我富，案上苜蓿知吾真。空厨赤脚不敢出，大堤花艳聊相亲。
边尘四同逐云飞，正是英卢得志时。西洛故疆将克复，北军新锐属羁縻。
洲迷翠羽云遮槛，露湿红蕉月满廊。就养举朝人共羡，清资让却校书郎。
丹霞照上三清路，瑞锦裁成五色毫。波浪不能随世态，鸾凰应得入吾曹。
露漙芳草绿茸茸，淡霭轻烟古画中。行尽葡萄三十里，海山青处日初红。
薛侯俊健如生猱，不识中原生土豪。蛇矛丈八常在手，骆马蕃鞍云锦袍。
更要元龙湖海士，百尺楼中相对眠。玉京蓬岛置勿问，人间今是地行仙。
綵幡金胜袅宫云，碧甲红芽巧斗新。异县幽怀易牢落，强看儿女艳芳春。
愚悃无华敢自欺，寸诚珍重吏民知。东风重倚庭前树，送别人情似到时。
生前花药千株在，身后词章几卷存。履道宅边云黯黯，知谁挂剑酹清尊。
经世无才慕管萧，风尘搔首故乡遥。瘦藤忽梦寻梅去，袅袅寒溪独木桥。
七里涌头子蛤子，太阳一出口俱开。平生肝胆虽然露，狡鹘何曾逐臭来。
人间物物天何碍，老兔泉声亦妙如。笑我天机无点处，白头拈笔是鸢鱼。
地势虽然有离合，脚跟却莫放模糊。不知江右明经士，曾识春秋两字无。
洛水傍连帝城侧，帝宅层甍垂凤翼。铜驼路上柳千条，金谷园中花几色。
南湖地胜无凡木，只说寒梅夸不足。四般风韵两般高，黄如蜂蜡白如玉。
松树倒影半溪寒，数个沙鸥似水安。曾买江南千本画，归来一笔不中看。
王孙是古豪而迂，五鼎不换一束书。江城别驾辕下驹，升斗未足回清臞。
饥来炮薯渴吞泉，岭后斫柴挑岭前。山径迢迢衣漉漉，微风吹过倒头眠。
几人可用金茎照，衔烛青龙漫吐光。太白无精愁驭虎，小红有曲泪弹羊。
菊芳兰秀并时作，两贤相厄剧甚恶。俊谐虐谑争飙驰，供我抚掌一笑乐。
著脚孤危草不生，没栖泊处等闲行。临风阔却噇空口，断送浑家入火坑。
闭户自求安乐法，活人时说卫生经。移床却就溪边坐，照我新生白发星。
我独全生异此辈，顺时荣落不相背。孤松自被斧斤伤，独我柔枝保无害。
一阳初动岁初添，地暖长春不裹棉。糯米为丸黏饷耗，日中视晷卜丰年。
华表柱倾秋草合，龟趺碑暗雨苔生。往来人世成今古，一曲高歌寄此情。
簿领纷纷惜此时，起携佳客散沈迷。十围但见诸营柳，九曲难寻故国溪。
飞龙殿阙何崔嵬，黄须龙种去不回。只见长安不见日，不闻人从日边来。
雪色联飞蝶过廊，乌衣交语燕归梁。酴醾花下午酲解，春静人閒白日长。
传炙濯罍纷络绎，神仙綵树互低昂。名酋面内千胥乐，欢译遥通戴斗香。
冻蕊凝香色艳新，小山深坞伴幽人。知君有意凌寒色，羞共千花一样春。
清游未到先回棹，高卧何如且闭门。珍重故人贻妙语，追还正始最初元。
日夕卸帆黄鹤浦，三湘夜色带霜天。风鸣岸叶潮初落，月到船窗客未眠。
此心长爱狎禽鱼，仍候登封独著书。领郡只嫌生药少，在官长恨与山疏。
闭户先生无是非，竹湾松树藕苗衣。愁吟密雪思难尽，醉倒残花扶不归。
刁骚短发半垂黄，深觉闲中气味长。买得溪山犹是错，往来杖屦却成忙。
风花寒食旧城陬，路指湾碜思致幽。沙陇致钱买鼢鼠，郊扉掷果调狝猴。
雪霜不到海山隅，随分园蔬助醊餔。万物无情乘暖长，秦皇何事枉坑儒。
旋舂红稻始经鎌，新煮黄鸡取次甜。无慕无营人自乐，莫将西子愧无盐。
三三两两傍芦花，风动长江月净沙。多少孤舟未归客，十分秋思在天涯。
条枚拱把竟何取，挺拔苍松二千尺。政恐血指匠石前，袖手观傍犹上策。
朱栏碧榭垂千亩，白水青霞过一生。醒即抱鎗眠即枕，腮毛渐渐有霜茎。
耕田佩印两徒然，忆相平津只去年。怪底功名称地狱，谁将官府到天仙。
诗中罪过人多恕，酒里功劳我自夸。犹有一般牢落处，交亲太半在天涯。
醉伴腾腾白与刘，何朝何夕不同游。留连灯下明犹饮，断送尊前倒即休。
志公岩顶云萦绕，罗汉洞前山郁盘。鲧禹鑴镵那用许，乾坤包纳若为宽。
宝栏十二午阴移，思入云霄落子迟。当局早知提醒着，危机应不堕蛾眉。
悟迷不必分明暗，观照何须了色空。不涉音开三际断，大千尘刹尽圆通。
待月荒庐夜不扃，半天风雨更凄清。孤踪自觉多悲况，皓魄相知亦世情。
君王有意诛骄虏，椎破铜山铸铜虎。联翩三十七将军，走马西来各开府。
禅机岑寂泥沾絮，世味通明水著盐。拟向团蒲学趺坐，秋花如雾雨如帘。
天瞻柳舍双丸会，地应蓂阶五叶飞。此日长庚来吉梦，弧南终并一星晖。
世求骏马事驱驰，我买人间钝马骑。不是爱他行路稳，好山多处要寻诗。
雅韵弦歌感不穷，艺林早已仰高风。古今上下三千史，恩怨分明一曲中。
晋臣荣盛更谁过，常向阶前舞翠娥。香散艳消如一梦，但留风月伴烟萝。
烟萝为髻雾为巾，独立江边经月春。无故被人呼作妇，不知谁是画眉人。
龙武新军深驻辇，芙蓉别殿谩焚香。何时诏此金钱会，暂醉佳人锦瑟旁。
一枝浓艳倚东风，千叶轻黄点翠丛。占得娉婷仍结子，故应花果谱兼通。
数片荷衣不蔽身，青山白鸟岂知贫。如今非是秦时世，更隐桃花亦笑人。
老松临死不生枝，东野先生早哭儿。但是洛阳城里客，家传一本杏殇诗。
僻径尽容游屐驻，稳风时趁钓船行。官衙吏散联新句，最忆吴侬水调声。
玉牒书成已六年，东游曾记此周旋。千龄令庆亨嘉会，二府新分造化权。
长筇自担药兼琴，话著名山即拟寻。从听世人权似火，不能烧得卧云心。
亲亲同醉杯中渌，老老深推膝下仁。看取来年宣劝处，松椿桃李转鸿钧。
恢恢志意方闲暇，绰绰情怀正坦夷。心逸日休难状处，尧夫非是爱吟诗。
僧坊何事俗尘同，索我精神阿堵中。有相要知皆是妄，发真那更陨虚空。
田中稻熟及时收，颗粒圆成免外求。一日归来古岩上，白云红树共悠悠。
绿冈初日沟港净，与我门前绿相映。隔淮仍见袅袅垂，伫立怊怅去年时。
游子经年别故乡，偶从春水泛沧浪。万行细柳迎归棹，几个黄鹂隔草堂。
剡藤湘竹巧裁将，珍重瑶华出尚方。四海清凉初拜赐，一时怀袖总生光。
密槐高柳覆华堂，满地薰风白昼长。却怪蝉声惊客思，不容蝶梦到吾乡。
白露为霜水一篙，秋香莲荡浮轻舠。此中亦有无弦意，相忆樽前把蟹螯。
岭树重遮千里目，江流曲似九回肠。共来百越文身地，犹自音书滞一乡。
却愁有物觑高明，八姨豪买他人宅。待得君醒为扫除，马嵬金驮去无迹。
江湖包笠今闲却，默坐惟繙贝叶文。耳重懒闻时俗事，客来聊荐一瓯云。
岭头顽石尽能走，涧下奔泉皆倒回。猿猱啼兮鬼啸野，六玄虬兮四骊马。
云母屏风只暂依，金乡公主嫁迟诗。宁论鲍照梅花恨，不及从来不惜辞。
泉鸣万壑添岑寂，云起诸峰接混茫。最好山僧沽酒至，颓然共醉菊花觞。
四明仙客此楼居，毕竟西湖压鉴湖。曾谓家童欺贺老，当如沙鹤认林逋。
男儿有死必报国，正当为上分此忧。勉旃速办古人事，貂蝉本自出兜鍪。
两度安南奉使来，玉葩曾看岭头梅。由来使者清于玉，不带飞尘半点回。
玉质生从瘴海傍，轻绡淡墨写微茫。疎花賸作江梅瘦，手底风头只欠春。
枯枰柯烂馀残劫，本愿香寒忏宿因。占谢灵氛忍终古，回风悲煞楚灵均。
何须痛诋程不识，未用亲摩史谒居。昔时万事愁眉外，顿觉幽怀常晏如。
下殿已符南斗谶，行围重话北征年。累朝神武声灵在，谁继车攻六月篇。
日上南窗已数竿，醉头扶起不巾冠。欲开社瓮多招客，先乞兵厨暂补官。
田间遗老顿无主，使我攀车泪沾臆。草深一丈讲堂前，吁嗟此日不再得。
学参诸老居二四，气凛群儿压千百。生平不主疽与环，况复侯封羡贲赫。
万籁声喧山色深，山居静坐费沉吟。战秋竹作回天势，爱暖葵存向日心。
故著青山尽底围，直疑挂起片帆飞。好风忽送潮声近，啼鸟相呼树影归。
生刍不独比前人，束槁端以废谢鲲。子达想无身後念，吾衰不复梦中论。
一谈龙虎风云会，顿觉乾坤日夜浮。笑尔希文未当国，却于天下事先忧。
万里蚕丛亦浣纱，使君缄赠自三巴。濯残秋水天孙锦，染尽春山望帝花。
守桥将军不敢敌，狂澜倒泻声如雷。三山回望平如掌，野旷犹闻金鼓响。
恍然沈痛念平生，读尽寄书清泪滴。自嗟憔悴百忧身，惨惨中肠常感激。
酒市酣歌共慨慷，况兹挥手上河梁。怀才盖聂身偏隐，授命于期目尚张。
笔底生花迥出尘，新歌一曲妙传神。牡丹亭畔黄昏月，负尽春闺梦里人。
双流浩渺送残春，孤艇凄迷溯暮津。万事回潮空有泪，残灯相影且为人。
门横石濑漱潺湲，两两人家柳映门。花影滟红山影碧，客行疑到武陵原。
暮雨萧萧云黯然，数家山下起炊烟。窗闻早雁秋多思，门对寒流夜不眠。
扁舟来徃适吾真，却笑旁观道隐沦。三釜岂无儿可就，百年要与酒相亲。
高人采药来禹穴，骨瘦巉然鬓眉白。结茅分得野鹿场，一夜北风三尺雪。
冈陵焦枯涧壑竭，草木性命俱沈绵。彪家于时若为处，掩拥败叶方閒眠。
白盐生井火生畬，女子行商男作家。撞布红衫来换米，满头都插杜鹃花。
堂中授讲亡高座，庑下题名剩续碑。奎壁不存斋舍改，端能为泯少年诗。
老我菟裘月一间，仰眠黄犊看青山。有诗倚竹猿猱迳，无梦排云虎豹关。
暖力著人添醉圣，韶华入眼逼诗脾。赏心不惜千金价，冷笑闾阎数米炊。
清霜着树月满枝，白雪堆花门不扫。丽句谁能铁石肠，赖有广平文独老。
省郎剑佩云霄远，词客江潭岳牧多。玉节明年应趣召，咸阳西上莫蹉跎。
众残北顾心悠悠，金亮更欲抵死留。放言京口少备者，曷若举兵由润州。
棋枰苦战挑灯坐，藓壁閒提捧砚从。风叶满庭秋索寞，更筹向尽睡方浓。
天意何曾忘肃杀，人心无奈厌兵戈。祇今荒冢南屏下，碧血谁将片碣磨。
同穴先悲梁上燕，覆巢早泣峡中猿。只今大树还零落，异域谁招冯母魂。
谁言公道不能量，万事由来有短长。自笑未生青白眼，却将甘苦遣同尝。
朝燕无名惟士气，军师谋败值天穷。平生不遇宁无感，非谓赍咨在一躬。
折槛牵裾久不容，会当裂胆辨奸忠。男儿老死心犹热，宝剑长埋铁已空。
荒城古木枝多枯，飞禽嗷嗷朝哺雏。枝倾巢覆雏坠地，乌鸢下啄更相呼。
俄从一径造佛刹，楼阁深耸凌云烟。山僧指我遍幽历，崄巇不惮跻山颠。
丘壑中间著幼舆，何如此地卜幽居。棋声夜静客饮酒，花影昼閒儿读书。
北方旱气与兵连，犹恐淮州亦蔓延。数日下田新雨足，不应千里不同天。
烘烘火色水中论，至宝须教鼎内存。点化自然常在手，区分道理有玄门。
孤迥迥一尘不立，清寥寥目断千峰。白云片片，流水重重。
人间著脚尽危机，睡觉方知梦境非。莫怪富春江上客，一生不厌钓渔矶。
漫断柔肠歌决绝，且窥冷眼试周旋。生愁竹里湘灵馆，夜雨寒篝照独眠。
何幸含香奉至尊，多惭未报主人恩。草木尽能酬雨露，荣枯安敢问乾坤。
头白已惊为学晚，日长赢得读书多。北禅释子应相笑，树瘿多年变木鹅。
长嗟珍果滞遐方，好种华林奉帝王。夏簟满风罗秀色，晓梯乘露摘新香。
斗柄峥嵘宜有概，星榆烂漫岂无根。祝融直上应窥见，阊阖虽重亦可扪。
节环腻色端匀粉，根拔秋光暗长鞭。怪得入门肌骨冷，缀风黏月满庭前。
征途行色惨风烟，祖帐离声咽管弦。翠黛不须留五马，皇恩只许住三年。
圣节祥烟蔼御炉，殿庭严肃响山呼。赭袍日照来天上，玉佩风清侍座隅。
一月霜台屡犯颜，未回天听已身閒。爱君忧国寸心赤，感物伤时双鬓班。
雨馀杉径新添绿，暖入花妆旋姹红。待得湖边春色满，我公已在凤池中。
两园新旧傍山开，花下轻车走若雷。逢著人天安息日，亚当亲挟夏娃来。
元夕嬉游遍海涯，上林风物弄年华。馀霙堕柳高低舞，香蜡封梅早晚花。
鲸眩钩沉争欲避，鹊逢轮度共为惊。舟人若问桃源路，夜半缘溪千里明。
清明疏雨洗芳天，烂积霞英涨晓暄。香蔼路阴埋古井，枝缠瓦影接颓垣。
鲚鱼作贡重江乡，御食珍奇例献尝。咸晒随时应得所，石坊界下喜朝阳。
已露明年造化机，便将六十四年推。后天八八无穷数，一声初阳自此基。
越城吴国结良姻，交发芙蓉幕内宾。自顾幽沈槐省迹，得陪清显谏垣臣。
海上青山插髻鸦，海鲛输织不论车。尽教一夜裁绡叶，那得倾都不奈花。
满空烟雨澹糢糊，三尺霜缣老墨枯。不敢问君求别景，请描七十二峰图。
茗椀薰炉久不来，晓猿夜鹤总相猜。故将野老扶衰杖，踏破山家称意苔。
煌煌八座欢承膝，济济诸孙戏叠肩。家庆新图争快睹，愿将摹本寄邮传。
公然排闼清风入，悄地窥窗好月寻。风月无情肯相管，尘缘终浅道缘深。
荒山中尚有遗民，一死居然与古邻。赢得盖棺遮短发，四方平定铁崖巾。
从教芦菔专车大，早觉蔓菁扑鼻香。宿酒未销羹糁熟，析酲不用柘为浆。
绝壑高岩面面雄，一峰孤起白云中。山连飞瀑斜通寺，人在危栾半倚空。
幽人为我鸣瑶琴，山前月下千古心。不知明月几圆缺，只有青山无古今。
翠竹黄花曲曲香，中间犹有太平腔。淡空一饭云山钵，诗梦对床风雨窗。
山中榆火过寒食，江上蘋花照莫春。不见风光可怜处，年年伴乐客中身。
非礼勿听归克己，牵牛不饮由挖耳。怡神通窍觉声闻，意味盎然谁似你。
轩辕铸镜谁将去，曾被良工泻金取。明月中心桂不生，轻冰面上菱初吐。
不识阳精及主宾，知他那个是疏亲。房中空闭尾闾穴，悮杀阎浮多少人。
旋拂乱云成小伫，重携芳榼卜幽期。佳人空谷从来事，莫恨桃花笑背时。
閒居幽事属田园，何必山林始避喧。足水早禾分母子，多年修竹见翁孙。
定是凭高易得愁，客怀牢落怕登楼。不知昨夜梧桐雨，添得阑干几许秋。
嘉陵江水映长街，灯火楼船夜宴开。何处悠悠仙乐起，玉人踏浪抱琴来。
山翁卧听溪风急，夜半筛珠落窗隙。千岩浩荡失故态，万径荒寒灭人迹。
扁舟绿涨漕渠时，解释离怀政用诗。管鲍交朋无变态，朱陈嫁娶有佳期。
连旬阴翳晓来晴，水满圆塘照日明。岸草短长边过客，江花红白里啼莺。
龙门曾共战惊澜，雷电浮云出浚湍。紫府有名同羽化，碧霄无路却泥蟠。
不见东坡老弟昆，文章浩荡失渊源。眉山当日人何在，曲阜他年履尚存。
虚至无虚绝百非，潜虚天地悉皆归。虚心直节青青竹，个是炼虚第一机。
小葺茅茨紫翠间，门当宫道不曾关。剪裁风月聊堪醉，奔走尘寰出老颜。
同客天涯又两秋，每因图画忆东州。花边得句吟偏好，马首逢山看未休。
落日牛羊下绿坡，微风短楫拂晴莎。穷愁白发真相得，悲感青春最苦多。
晏婴长不满五尺，淳于饮能至一石。老无功名未足叹，滑稽玩世亦非昔。
万目环观一节东，江酣迟日漾春风。君王恨见严徐晚，廊庙方资稷契忠。
得酒人情何太喜，犯寒春色不多争。老农相庆无它语，尽道冬晴好趁耕。
彤廷立仗雪初销，仙乐空悬讌寮。齐指终南称万寿，远平香案碧岧峣。
憩息香山仰魏公，寺旁曲水引流通。圣清题额留鸿雪，点缀禅林翰墨工。
簿书奔走聊应尔，台阁飞腾自有时。云落断鸿谁是伴，尺书何日慰相思。
空山落日又逢僧，雨杂尘灰满帽纹。但忆来时门不掩，麝香偷卧石床云。
下池菡萏早枯荄，隔岸湘莲尚有开。一朵能胜千朵色，都因秋意满湖来。
不用苦求毫相现，祗教长挂水帘看。山僧劝我题苍壁，坡谷前头未敢刊。
飞越峰高木叶声，从军岁晚不胜情。但知牧圉勤羁绁，敢道潺湲可濯缨。
春衣不用惠兰熏，领缘无烦刺乡文。曾在蚕宫亲织紞，方知缕缕心辛勤。
凋零花草三春后，彷佛阎闾十里閒。远邑拘挛闻胜览，驰心闇逐旆旌还。
平生忧国寸心赤，在处哦诗双鬓蓬。村民喜识长官面，树阴可坐毋匆匆。
少年扶犁事西畴，老陪英游帝王州。才高韵胜各有得，志合情亲君更优。
横看倒睨掉头语，前语后赋何其咙。真珠碎簇玉蝴蝶，直与八仙同一腔。
脊令风急正分飞，极目西津浦树微。旅病欲归归未得，孤城零雨自沾衣。
黄山劝汝一杯酒，送往迎来殊耐久。明年我作故乡归，还对黄山一搔首。
破驿荒村山路边，斜风细雨客灯前。子规一夜啼到晓，更待溪声始不眠。
宿叶飘萧谢故林，朱殷相亚粤江浔。秾侵汉苑春无价，香散隋宫烬未沉。
江南一岳占青阳，多少神仙此地藏。闻说仙翁捣药处，鸟声依旧克丁当。
瓮子滩头百丈牵，此其小小大犹前。命轻人鲊曾闻说，楚蜀悬知险并然。
长安米贱不难居，玉署金闺有直庐。提日君王嗟见晚，凌云谁似马相如。
远投僧舍青烟畔，夹路松音钟磬幽。试倚危轩望乡色，三巴日暮远峰稠。
假节虚文心倦加，殷勤彩袖劝杯叉。拜毡缠帕换新酒，赢得安然自在誇。
城铎鎯铛孤梦短，寺钟断续乱心齐。春时总不宜为客，淡水浓山忆旧溪。
莫羡仙家烹大药，何须释氏说真空。些儿欲问儒宗事，妙诀无过未发中。
想见青宫拂素丝，清风雅操玉参差。一般翰墨归人世，还有章怀太子诗。
渺渺千山迟过雁，盈盈一水望仙槎。相期志业初无量，争奈尘途鬓欲华。
浓李浅桃不入眼，菖条杏叶何有哉。喜如足音赏魏紫，愁寄驿使邀江梅。
解郡西归疾有痊，洛台分籍养高贤。逍遥莫道无推重，云外传呼拜表天。
先生趁晴携酒觞，柳色正似鹅儿黄。与渠岂暇考族谱，便结保社南湖傍。
风捲黄云浪捲沙，风晴浪息起边笳。奚囊久废寻山句，篱菊偏开索酒花。
飞吟一剑风泠泠，桂香倒射鱼龙腥。何人扁舟弄孤笛，尚疑鼓瑟闻湘灵。
白鹤乘空何处飞，青田紫盖本相依。缑山七月虽长去，辽水千年会忆归。
休言明镜此非台，还借禅家一味来。门外红尘飞扑面，槛前流水净无埃。
夜雨竹窗思旧梦，秋风桐院动离情。年来回首燕云路，顶戴犹惭千佛名。
晚途豪气未低摧，一饮犹能三百杯。烂烂目光方似电，齁齁鼻息忽如雷。
归陈归郑竟安之，抱宋祧唐且勿疑。最喜饭后无个事，挑灯来读近人诗。
兰陵郡邑今尤盛，阳羡溪山古有名。赋政优游多乐事，东园应不负飞觥。
赤甲白盐俱刺天，闾阎缭绕接山巅。枫林橘树丹青合，复道重楼锦绣悬。
皮刳骨露判混元，一支一节相贯穿。洞庭波浪彻底乾，驱来不用暴秦鞭。
清朝厚眷真难报，白发孤遗只自怜。珍重我翁忠孝句，子孙百世更须传。
骑鲸人在日华东，晓踏天街无软红。雪车冰柱堪著语，何止争雄郊岛中。
曾受家传究典坟，自期不与俗人群。君臣位乱纲常在，父母恩深生死分。
绝怜红船黄帽郎，绿蓑青箬牵牙樯。生愁堕指脱两耳，芦花亦无何许藏。
风穿每恨尘凝座，雨漏长忧湿满毡。欲向浣花新卜筑，无人为送草堂钱。
驰归天宠乞间散，诸郎惜禄犹屡争。毅然不与儿女计，飞章丹扆论赤诚。
猒穿山径石嶔崎，喜见川原路坦夷。更著两行团树子，引人行远不教知。
阿母慈颜深有喜，宁馨阴德果无冤。故人跂脚临樽俎，为说相思入梦魂。
鵷行接翼复分襟，酒病诗愁老不禁。十载江湖千里月，一生金石两知心。
天朝既画擒王策，下国应存守险箴。不信楼船忽飞渡，钟山王气久销沉。
传舍联床惬客心，晓行湖上蜕埃尘。不嫌丑石倦堪倚，来助好诗惊有神。
绝壑只怜白羽傲，穷溪唯觉锦鳞痴。更深尚有通樵处，或是秦人未可知。
落景秋云晚不开，天寒古岸野船回。初惊波面微澜起，已觉风前细雨来。
泉通幽涧茶烟湿，云护深林鹤梦清。犹有元朝旧碑在，土花空映晚霞明。
此意苍苍晓不难，罚令狂士受饥寒。春风纵好惟贪坐，夜月虽明亦懒看。
春入行宫映翠微，玄宗侍女舞烟丝。如今柳向空城绿，玉笛何人更把吹。
近来潇洒落风尘，卖药救世能通神。我劝山人且勿归，金鎞玉匕行阳春。
潇潇清思浩无涯，红蓼滩头屋数家。小艇寻秋缘苇去，纷纷雪絮讶杨花。
长笺短轴真行字，旧轴新编倡和诗。只隔一潮飞不去，怅怀惟有白鸥知。
树影落时清浸玉，鱼鳞动处细浮金。年来点检曾经汲，淮有浇花趁日阴。
华表柱头不须寻，青云尽处白云深。但逢花叶能遮眼，岂辨山林与上林。
自古悲歌聚散情，索居那问著书成。世多岐路心何向，日有琴樽气自平。
淡河斜浸月光浮，看尽青山更倚楼。残烛怕寒元夕夜，小栏花影伴人愁。
东海空蹈鲁连节，边头枉啮苏卿雪。泪尽终南犹未倾，秦淮烟水渔阳月。
昔襦今裤雄藩守，佩玉峨冠近侍臣。十万人家等蒙润，三千风月政当仁。
太极元君翠翮车，万魔奔走听神符。九龙纵步齐骧首，时见空中吐火珠。
记取齑盐同冷落，忍教襟袂遽分违。明朝一笑江山隔，望断日边鸿雁飞。
一舸飘然未有期，此间聊足小栖迟。园菘叶厚因霜嫩，江蟹黄多与酒宜。
抱瓮何人灌药畦，金衔为尔驻平堤。村桥野店景无限，绿水晴天思欲迷。
秋风淮水白苍茫，中有英雄泪几行。流到海门流不去，会随潮汐过钱塘。
百年身世浮沤里，大地山河旷劫中。巧拙贤愚俱莫问，此生元只似虚空。
大凡学术总要真，不真误杀天下人。近来世人多弄假，不独肆中谈命者。
朝匹吴君暮越臣，一颦何用訾东邻。阿承丑女五噫妇，似胜苧萝山下人。
秋日才升却雾中，先生更去恐群空。古谁云远今犹古，公亦安知世重公。
成目正当佳节近，颦眉未作梦乡停。前尘回首还惆怅，带减腰围鬓已星。
逶迤一水出苕丛，碧底无沙冷照容。独倚溪桥看风月，西山紫翠暮千重。
客游花县自逍遥，百里风光在两桥。语出桑阴鸠妇喜，身穿麦秀雉雏娇。
猿惊出洞时三哭，梅送行人早一番。此去蓬莱峰顶月，梦魂应到荔枝园。
千首文章二顷田，囊中未有一钱看。却因养得能言鸭，惊破王孙金弹丸。
望里金茎仙作掌，墀端玉笋品为山。交游倘及归田叟，洗墨分甘未尽闲。
云将膏雨过桐岭，水泛桃花出剑津。生意峡中藏得否，自家收拾满腔春。
下欲成蹊春已残，雨红犹自有人看。极知不与君同调，但守平生一点酸。
归心莫问三江水，旅服徒沾九日霜。醉里欲寻骑马路，萧条几处有垂杨。
渔庄落日柳毵毵，水影天光漾蔚蓝。一片布帆双桨雨，稳摇诗梦到江南。
及时阳焰欲烧空，中有清凉一径通。众苦不来寒暑尽，铁昆仑卧水晶宫。
人间飞叶送残年，篱落逢春此地先。虽有柴门无鏁钥，唐时竹洞岂其然。
闻种拒霜遮水槛，春前分乞数枝栽。总知宋玉才情绝，会约花时作赋来。
细雨轻烟著地昏，湖波真个解生尘。净慈灵隐君休觅，失却诸峰不恼人。
湿湿群行四百蹄，耕黎初罢乐相随。春风绿遍川原草，回首牧人知是谁。
燧农以前疑传疑，理耶乱耶难尽知。唐虞三代号极治，说着已是令人悲。
高卧登楼豪自许，入山披发意非狂。平生髀肉销鞍马，游子何任悲故乡。
贫子自笑昔日贫，但有载籍无金银。那知贫子今更贫，一丝不挂悲田身。
牢愁苦语写盈笺，往事何堪说去年。佳节顿教欣戚异，交情不为死生迁。
孤军竟尔成沙鹤，大节真堪泣鬼神。犹记腐儒曾献策，早将忠义达枫宸。
陵阳郡事全稀少，懒守长赢半日闲。晚后须来上高阁，就中无厌是云山。
登山临水远送君，征鸿掠天不堪闻。临岐握手惜此别，车已载脂仆在门。
竹坞花房我独行，架头书卷尚纵横。但教格调开生面，未许功名属老成。
龙蟠虎踞徒形胜，老朽宁堪握重兵。才诩败军甘受命，旋传敌骑陷都城。
若将此语定网宗，孤负明招独眼龙。笑里忽分泥水路，方知千里共同风。
三径昔嫌前辈窄，一区今欠此翁閒。客来莫怪匆匆去，万感催人鬓易斑。
前辈攀辕让驰道，下石夹毂谦争推。二公当年走声价，日月左运天旋回。
深夜街衢电火稀，琵琶亭畔语依依。江天月色凉如许，想抵金城正授衣。
樵褐短长披搕膝，丹炉高下垒悬胎。三千功行无圭角，可望虚皇九锡来。
隐隐都城紫陌开，迢迢分野黄星见。流年不驻漳河水，明月俄终邺国宴。
旧来诗已有老气，迩日更觉加圆熟。我生取友固不苟，乃复得君真厌足。
碧蝶飞飞过短篱，山姜石竹有残枝。谁知老子闲眠处，恰是新寒细雨时。
试凌逸气脱尘凡，立见孤标谢荒茸。翻然赴敌翰墨场，百万人中看贾勇。
阑干苜蓿伴孤标，闻道先生不寂寥。健妇能为开化种，佳儿便是读书苗。
懒如园令将移病，穷似虞卿合著书。赖是丰年民气乐，梦回时见旐维旟。
谁谮祥鸾困铩罗，斯人不出奈民何。回天竟纳乌台牍，膏我旋闻赤子歌。
张挚敢传廷尉业，阮生宁恋步兵官。吴门万顷沧浪在，好傍深林选钓竿。
点点晴光滴翠岚，参天松干影毵毵。穿云日阅客十数，汲水时闻僧两三。
光荣归佩呈佳瑞，瘴疠幽居弄晚岚。从此西风瘐梅谢，却迎谁与马毵毵。
寒芦淅淅催秋晚，浦雨溟溟忆去年。它日未埋黄土陌，为君重赋补亡篇。
水收轻棹搁长滩，无路寻君独往还。唯有枯林多古意，大风卷叶涨秋山。
翠藤萦树夕花明，无数圆荷帖乱萍。酒力半销来照影，晚风轻澹鹤梳翎。
岱宗风雨通来往，海色楼台入有无。不是登高能赋客，谁堪洒酒向平无。
花下迎亲依晓署，尊前忆弟梦春池。可能裁得相思锦，六六红鳞寄莫迟。
金杵力摧魔界黑，水精光透夜灯红。可堪东献明天子，命服新酬赞国风。
能浓意远骨肌匀，睡起精神萃太真。不用分明更题品，诗翁已自为传神。
上书北阙三年困，种豆南山一半芜。忍志动心天相我，莫惭关吏辱陈余。
事业文章非异轨，谁云解此不解彼。学诗反几我开启，生平方行诗之理。
太常峨峨綵云里，君见才名亦如此。黄鹄高飞隘九州，骅骝一蹴行千里。
魏阙肯将丘壑忘，交情愈到别离稠。可堪二十馀年意，分付春江一点鸥。
驿骑骎骎犯露霜，定知遐俗喜生光。千官弩矢迎郊外，百姓壶浆夹道旁。
鄱阳胜事闻难比，千里连连是稻畦。山寺去时通水路，郡图开处是诗题。
我方失意天地窄，君视浮云江海宽。一身情易复情难，百年有来终有去。
岁晚河冰留画船，一轩修竹喜萧然。诗词温厚新成格，道论精微近入禅。
小小园亭面面山，天开图画著身闲。帘前草色撩诗入，枕畔莺声聒梦还。
新秋日日有东风，吹醒寒山古寺枫。蟹满螯肥绿玉酒，诗翁不见见饕翁。
东阡南陌欲何之，访古幽行趁步迟。一代灵修洪圣庙，百年血食邓公祠。
天上仙人紫绮裘，偶题明月到扬州。日边使者徵方急，泉下奸臣死亦羞。
宛罗重縠起歌筵，活凤生花动碧烟。一声唱断无人和，触破秋云直上天。
太行青草上白衫，匣中章奏密如蚕。金门石阁知卿有，豸角鸡香早晚含。
秋光万斛泼疏帘，瘦玉萧萧拂画檐。鹊尾炉中香篆冷，矮窗袖手对楞严。
吹浪鱼龙供客戏，乘槎斗牛得天游。一声帝子云璈曲，家在蓬壶碧玉楼。
初投数子绝跬步，中边错落星辰布。玉滋霞岛冷暖殊，手落纹楸后先互。
昔见相公登瀛洲，今见公子为校雠。鲲鹏变化三十载，我生安得不白头。
能用真腴为事业，岂防他物害暄妍。我生其幸何多也，安有闲愁到耳边。
老来怀抑向谁开，岁晚无花荐一杯。处分新霜且留菊，辟差寒日早开梅。
君向星江结草庐，我来抵掌笑相於。三盃碧液涨甆盏，一缕青烟缠竹炉。
陈迹相推今古同，池边倚杖送归鸿。童山尚接千岩秀，穉树犹传万壑风。
三峰静对厖眉秀，双璧惊回醉眼醒。风雨三更龙象集，祖师意旨付谁听。
同生净土良足贵，西湖配食堪餐英。毫端造化信点染，春风秋露来无声。
夹山钩上得芳鳞，不作当年棒喝嗔。直向动前分手眼，端能化外拨机轮。
青天荡荡高且虚，上有白日无根株。流光暂出还入地，使我年少不须臾。
修竹已多犹可种，艳花虽少不劳栽。南昌一榻延徐孺，楚国千钟逼老莱。
早起雀声送喜频，白鱼芳酒寄来珍。馨香乍揭春风瓮，拨剌初辞夜雨津。
薰风殿阁舜琴张，睿念求贤治远方。滦水绣衣朝浥雨，淮壖白简夏飞霜。
唯知昨别犹悬涕，忽报今归已作爷。更问垂髫女安在，前年嫁去隔风沙。
地上仙宫五百闉，赤霞摇接北天门。平生看尽山千万，不及龟兹一片云。
鼓腹高歌颂太平，旧壶新酒语分明。耄年独奏钧天乐，穷岛犹闻掷地声。
定心池上浮泡没，招手岩边梦幻通。深夜月明松子落，俨然听法侍生公。
父老几年忧战伐，使君到日问樵苏。蓟门旧侣能相忆，八月双鸿起太湖。
侍女亲擎玉酒卮，满卮倾酒劝安期。等闲相别三千岁，长忆水边分枣时。
清溪碧树绕高崖，一霎微风雨若丝。竹簏青衫花布伞，深山苗女赶场时。
谁炷清香礼少君，数声金磬梦中闻。起来闲把青衣袖，裹得栏干一片云。
潦倒胸襟呼浊酒，太平风月属闲人。樽前莫问田园事，满案琳琅自不贫。
雨霁烟岚分岛屿，水生凫雁下汀洲。殊乡风物须珍重，堂上慈亲已白头。
天气冲寒入砚池，呼童融冻写新诗。客边浑是凄凉意，传与家人总不知。
呼儿为我整乌纱，不是无心学孟嘉。要摘金英满头插，明朝还是过时花。
危弦度曲汎孤钩，一世知音未易求。直把将雏为陌上，主人犹复自摇头。
淞江旧忆年频换，辽海才归秋又残。初筮幼安龙健在，上抟蒙叟鸴交欢。
古云能诗多坎轲，苟或信矣良可哀。傥使文章敌天下，再使神禹驱秦淮。
苍苍云山缓曳杖，茫茫烟水轻拿舟。喜怒哀乐在中节，生兮若浮死若休。
披上云裳月似弯，西风水气湿江山。长河今夕知何去，泻向虚无缥渺间。
诸天只在虚空外，万象皆归旷荡中。铁面道人人不识，偶来登览自从容。
才有梅花便不村，其人如玉立黄昏。些些蕊里藏风韵，个个枝头带月魂。
金液变来成雨露，玉都归去老松杉。曾将铁镜照神鬼，霹雳搜寻火满潭。
样巧賸裁隋苑彩，影摇斜蘸汉宫杯。玉阶再拜君恩重，洋溢懽声遍九垓。
山月初明草树凉，客情无奈宿岩房。春风不肯年年歇，杜宇亡家怨亦长。
水上人家各系船，画旗何处插鞦韆。长堤缭绕人行外，古木槎牙鸟宿边。
未报夫仇誓不忘，购求贼首尽私囊。覆盆冤诉终能雪，巾帼须眉姓氏扬。
淮南幕启借前箸，武水壁深开后车。二竖至今为国祟，埋轮不问欲何如。
苒苒秋怀侪客燕，纷纷尘网几惊麚。人生未老真当惜，还看霜铓试莫邪。
自有菊泉供祭享，不消麦饭作清明。老身独殿诸人后，吟罢无端雪涕横。
朅来问讯病维摩，花满溪堂竹满坡。发秃齿危俱老矣，人高诗苦柰穷何。
就中最是荀文若，帷幄运筹王佐略。为汉不忠魏亦疑，白首子房竟焉托。
我朝有造西陲西，为城康居国车师。不消冰雪成道路，无边沙碛相驱驰。
章绶黄篾差缁尘，肺肠桑落心崑崙。始知其中殊陋貌，一点不受泥沙浑。
亲闱晚岁斑衣乐，莲幕秋风绿水香。范氏清名满吴会，朱公遗爱在桐乡。
凤笙仙乐从归醉，燕子云窗倚望频。一代忠贤张仆射，莫忘天子动行春。
风饕雪虐大江头，苔藓鳞鳞绾铁虬。清绝一枝先百卉，密攒万蕊傲千秋。
急雨打成今夜梦，孤灯挑动昔年愁。此身此画俱非实，白发天涯万事休。
何谁不信鱼非我，道眼分明俗是真。我亦有家城郭里，闭门长坐定山春。
几年储却草堂赀，一日溪行偶得之。种竹何人先为我，见山随处总宜诗。
饮啄行吟日我庭，我惟饱汝满庭青。望门投止如张俭，避地淹留作管宁。
变徵空挑卓女弦，幽怀枉写薛涛笺。莲真自洁泥何污，絮到无归浪始缘。
十分国艳贪春暖，一簇芳心衬晓霞。送与生朝添寿斝，洛阳年少洛阳花。
小船密坐颈难伸，尽是饥寒不遇身。快活几声天地里，相看疑我是颠人。
中州风雨我归来，但愿江山出霸才。倘得涛平波静日，与君同上集贤台。
曾是将军莳菊馀，尚遗秋雪一藤癯。篱香伴酒经三主，钱树涂银散五铢。
马行石榜三君篆，鸟啭苍崖百步阴。犹许老夫来吊望，旧踪无意更追寻。
岩叶因风响碧廊，秋花络石意深长。自惭肝肺无由热，尚为冰泉进一觞。
十年山栖却水食，酿桂餐芝自芳洁。作官一饱仰红腐，坐对盘餐常呕噎。
壮志宵兴著祖鞭，雄辞锐欲勒燕然。一生仅踏金门地，半世常游玉笥天。
余瞿二家同爱客，园蔬任遣奴人摘。野狐泉头银叶方，一别十年今再觌。
路入广寒人共羡，捷传城濮气争呼。回思三十年前事，华发萧萧一病夫。
歌残汾水雁秋飞，北望胡尘泪满衣。愁对春风吟水调，六龙西幸不曾归。
七夕琼筵随事陈，兼花连蒂共伤神。蜀王殿里三更月，不见骊山私语人。
平生喜踏天山雪，晚岁愁看瘴浦烟。务实褒称曾未泯，不须凝恨入重泉。
日斜海雾侵香案，夜静天风语铎铃。几度澹渊来说法，泉中应有老龙听。
在在衣冠满坐倾，欲从言下得公卿。那知胸次重风鉴，不放舌端轻月评。
人言盩厔似江湖，莫对丞哉叹负余。别后耳根无正始，向来纸尾得黄初。
飞来峰下待僧归，恍若钟声隐翠微。独上冷泉亭外望，暮山红叶映禅扉。
闲逐维私向武城，北风青雀片时行。孤帆瞥过荆州岸，认得瞿塘急浪声。
绣衣劝驾追前哲，熊轼宾贤继列城。久矣邦人虚桂籍，正须公等振英声。
青娥递舞应争妙，紫笋齐尝各斗新。自叹花时北窗下，蒲黄酒对病眠人。
篙眼蜂窝留癞石，橛头鱼网晒髡杨。思君藉甚潘邠老，好句如花作菊香。
行行不惜两茎眉，魔宫虎穴俱探窥。山穷桥断始得路，伎俩尽时方见伊。
绝足风尘须独步，初心道德肯相违。网罗剩有求才意，未放山林老布衣。
一双鸳鸯睡沙尾，野凫翩翩唼菰米。群鸥争浴故未已，倾落枯荷叶中水。
晨曦远借彤云暖，秋魄微侵甲帐寒。会讌岂劳供幄幕，采香应见费龙檀。
梅添凿落元同色，竹拥参差半入檐。坐守地炉应不厌，破窗平见北山尖。
年年时节菊初开，满插花枝倒酒杯。今日秋风欺病客，惟将白发上头来。
曦光欲露淡疏星，万棵松风石籁清。漫向湖山寻一角，团身抱膝坐天明。
飘蓬敢恨一年迟，客里春光也自宜。白玉青丝那得说，一杯咽下少陵诗。
再喜相逢春意中，忽见天机在杨柳。幽花野水时可寻，赶马长须有罍鋀。
至刚至大莫能言，宇宙天人总一般。须是意诚心正日，本来体段始堪观。
饥鼯嗥卧伏牙爪，猎隼飞拿矜羽翮。茅檐客聚满幽缶，桑径人行没双屐。
所交皆古真仙徒，赤松羡门及麻姑。共论妙道得道枢，天地万物指马如。
种柳已高丹槛外，栽花犹占绿窗前。不堪纱发纷垂领，还愧青春令尹贤。
澹烟荒草足吾庐，日隐孤城叹索居。紫阁夜深惊独雁，黄河秋冷梦双鱼。
尚期意气风云会，竟老英雄潦雾乡。如此典型今已矣，天乎莫诘意茫茫。
昨夜秋声阊阖来，洞庭木落骚人哀。遂将三五少年辈，登高远望形神开。
愁思不随云影散，好怀应与酒杯宽。孤根傥有回春意，好待花开共我看。
帆飞楚国风涛润，马度蓝关雨雪多。长把行藏信天道，不知天道竟如何。
人如得道自婴儿，不辨闲言是与非。君若不能心具眼，他时追悔问他谁。
峰顶留云一鹫骞，山腰涵碧老蛟蟠。鹍鵬翻海十洲近，江汉分流三楚宽。
满庭花木半新栽，石自平湖远岸来。笋迸邻家还长竹，地经山雨几层苔。
撒幙焚香冰鉴开，观君切莫负多才。黜边取迪浑閒事，只恐纷纷掷甓来。
海水何尝知冷暖，风飙原自别雄雌。清时会有高年问，暂与沈酣读楚词。
武夷千峰溪九曲，此后轩车频问俗。古来名山臧异书，汉廷曾重长生箓。
毳幕云罗寒露野，羽旄星属眩雷乡。悔将觇望风尘眼，不为长观日月光。
射殿风清巳午间，曳裾挟策拜隆颜。首询帝子龙楼召，喜辍犀弓偃月弯。
蘋藻有心严俎豆，箕裘得意富韦编。伤心迢递招魂赋，处处青山有杜鹃。
岚霏入郭衙常冷，木索栖庭政自宽。最是光辉人所羡，为邦元季两称难。
华发萧萧卧涧阿，洛阳芳草自铜驼。穷来白璧甘萋菲，病起青灯废蓼莪。
雨入黄梅故弄晴，群龙须我一投诚。此无尽藏君为主，大贝明珠我得倾。
天孙织锦机全别，仙子裁云手自缝。界破青山安用洗，涴它瀑布却愁侬。
龙得一珠应献佛，虎生三日便吞牛。鲁元福禄何人似，坐见张敖数子侯。
重帘一桁窣丫叉，密院何来冻雀哗。白石清泉骄供养，银镫玉篴眷年华。
官样文章堆笔底，世情风色候江头。主司不是冬烘物，五色迷人莫浪忧。
几千几百万斤土，两手双肩挖并挑。天下何人无伟力，人间一膂莫虚骄。
汉宫不见偷桃客，青雀西飞也无迹。悔把黄金铸此身，劫灰吹尽昆池碧。
公心独立副天心，三辖春闱冠古今。兰署门生皆入室，莲峰太守别知音。
十年幻梦经三宿，一径清幽入九华。坐久浑忘秋夜永，半窗明月欲西斜。
倾盖鲈鱼故交砺，可人森父佳元理。著我中间醉却醒，旧管新收几年纪。
西风路渺雁声长，一声声断水云乡。白云垂天波浪阔，鸿雁分飞各一方。
薄俗浇风有万端，欲将眼力见应难。但令心境无尘垢，端坐斯堂便可观。
一夕轻雷落万丝，霁光浮瓦碧差差。有情芍药含春泪，无力蔷薇卧晓枝。
乍雨乍烟作艳阳，高斋几度角杯觞。偶逢竹冷溪幽处，只觉山心水味长。
笋舆时得并溪行，溪水秋来似鉴清。仰春云山劳眼力，临流照眼却分明。
不受玄诠即自由，长思珠海约栖丘。人间我亦侏离者，何日从君咏粤讴。
生离死别两无凭，泪怕伤心只自凝。已信在家浑似客，更饶除发便为僧。
早蚕上箔将成趼，晚界蚕方起大眠。两月辛勤敢胥怨，成丝成绢更成绵。
只等五更倾一雨，三更犹是月明时。寒食雨中，同舍约游天竺。
经冬重庆浑无雪，建子中华早换春。山市却看灯火闹，不知身是过江人。
朝日何郎吟未彻，晚风姑射宴方回。横抛珠玉人间世，只恐花神驾鹤来。
在家出家古有此，方仕致仕吾自嗤。晏眠足当几杖赐，散发每从田野期。
玉鱼卜地悲群姓，金鸟传方泣五兵。作诵谁如周吉甫，勒名已有汉公卿。
但愁数罟损鳞鬣，未信长堤隔涛濑。濊濊发发须臾间，圉圉洋洋寻丈外。
小舟摇摇莲花里，莲花拂鬓何旖旎。不见去年并舟人，停舟怅立神徙倚。
逢春娇病鬓蓬忪，偷拆郎书读未终。蓦地人来无语答，含羞满面发潮红。
细看六印带官字，众道三军遗路旁。皮干剥落杂泥滓，毛暗萧条连雪霜。
四山环抱一溪横，中出人豪举世倾。帝制芟除轻百折，潮流高瞩领群英。
春归村坞绿阴迷，又向山腰转马蹄。收尽雪芳犹采撷，割残云穗再扶犁。
官梅何似野梅好，一任有诗能细论。牧笛樵歌茶灶外，几多北海只空樽。
黄阁编摩属老成，文章落笔鬼神惊。几回青琐陪高宴，每有微言起后生。
圣朝选表作公卿，如此才猷合要津。上亦知公能体国，心乎济物不谋身。
海波贯日红千丈，江雾萦楼玉万层。资善堂前得春早，宫梅一朵掠觚棱。
人皆畏湿小园空，独向此中欣所逢。杨柳新枝如乱发，雨来膏沐好为容。
收拾閒官作伴来，百年怀抱为君开。高标不数慈恩塔，迥眺如登单父台。
住近苏门有白云，闭关却扫道逾尊。相逢不语忽长啸，今日岂无人姓孙。
至今三峡路峥嵘，时清不见更屯兵。荒凉废堞没春耕，但见牛羊日西平。
芗江刻烛夜阄诗，展诵吟笺月影移。万里关山劳问讯，一灯风雨入书帷。
银瓶自泻沙头酒，宝瑟谁调陌上歌。莫写江南断肠句，贺郎憔悴发空皤。
洪涛山立鹿门开，澳市风腥蜑户来。楼阁幻成蛟蜃气，兵戈横扫髑髅台。
游是理中无愧慊，乐吾心处是荣华。较他弦管凄凉地，卮酒杯羹总自奢。
不才讵可登台省，早问君王觅闲冷。聊寻商岭绮与园，未羡云台寇并耿。
朱门流水自徘徊，井桐花落无人知。江南梦断雁不飞，空城夜夜乌鸦啼。
高连西竺三千界，俯眺南阳十万家。更欲云开穷远目，郁葱起处认中华。
夕阳岸上行枯叶，瀑布岩前听拆冰。事到有缘随处应，回来金碧入云层。
夏篁解箨阴加樛，卧斋公退无喧嚣。清和况复值佳月，翠树好鸟鸣咬咬。
牢落何由共一樽，相望空复叹芝焚。济时尚负生平学，慰我应多别後文。
历劫弗烧松落落，经春又长草离离。乌衣门巷今犹昔，况有才华压五之。
万宇沉沉晓漏催，九关鱼钥迟明开。阗阗鼓角空中起，片片炉烟雾里来。
疏钟鲸吼霜华重，长笛龙吟月色虚。老我尘寰怀胜景，追游早晚命巾车。
年晚那能与世期，水云深处分相宜。茭蒲绕屋供晨爨，菱藕堆盘代午炊。
忆昔年少登公堂，公堂开宴罗笙簧。红烛传觞鹦鹉煖，锦笺落笔蛟龙翔。
安乐窝中虽不拘，不拘终不失吾儒。轻醇酒用小盏饮，豪壮诗将大字书。
众芳被虐难争巧，二麦呈祥不用祈。片片吹将入檐幕，佳人错认落梅飞。
挂席正思遗佩浦，推篷已过濯缨亭。襄阳耆旧今安在，抚几长歌对画屏。
晚来清跸驻旌麾，月色分明彻四围。对景已欣群动息，仰天还觉众星稀。
嬾困风光酣午睡，阴沉天气嫁春愁。阿谁道是清明节，我对清明唤作秋。
江头日暮多芳草，极目伤心烟悄悄。隔江红杏一枝明，似玉佳人俯清沼。
谯国王生名博古，故物叠累满环堵。中有百辟之宝刀，太白之精来下土。
平明东阁下恩纶，兽铠鸾翿色色新。大内别开元帅府，传声侍女莫称臣。
卫下将军尚颇牧，关中丞相失萧曹。东南多有青松树，争奈春风种不牢。
蒲池村里匆匆别，沣水桥边兀兀回。行到城门残酒醒，万重离恨一时来。
江海岂无鸥作社，头颅安得鹖为冠。会须弃置人间事，同向秋风觅钓竿。
学仙贵功亦贵精，神女变化感马生。石壁千寻启双检，中有玉堂铺玉簟。
衰容懒镊白髭须，新咏难追纪少瑜。攀槛公曾排禹佞，下帷我亦鄙弘谀。
府中独拜将军贵，门下兼分宰相权。唐史上头功第一，春风双节好朝天。
长桥夜月歌携酒，僻坞春风唱采茶。即事便成彭泽里，何须归去说桑麻。
道人手挽银河水，泻作空山百丈馀。当画大声喧醉枕，长年倒影浸禅居。
风卷浮云去复来，月明惨澹半帘开。人生乐事不可料，万壑千岩共一杯。
太行王屋竞嵯峨，讲武城荒俯逝波。上党雄关通滏口，北平新界画漳河。
爱月开樽应自倒，看花缓步杖儿扶。何时兴发来双骥，蹀躞轻鞭骋远途。
微雨过时生众沸，白云飞处有人樵。凭虚不尽烟霞想，漫付关荆仔细描。
谁道群生性命微，一般骨肉一般皮。劝君莫打枝头鸟，子在巢中望母归。
宝剑凭谁占斗气，名驹竟失养天闲。身今老病投空谷，回首东风涕自潸。
野水乱流临古驿，断烟凝处近孤城。东西未遂归田计，海上青山久废耕。
自笑大瓢长濩落，可辞群鸟议瑕玼。吴门市隐非梁籍，名姓宁须假手知。
塞外风烟能记否，天涯落日自心知。眼中景物参差是，只欠江州司马诗。
大海西风烽火收，佳辰与客上僧楼。残年屈指犹余几，行乐无时况觅愁。
耳目康宁手足轻，村墟草市遍经行。孝经章里观初学，麦饭香中喜太平。
后得智生功德聚，大悲留演润禽鱼。贯花虽自科千品，标月还归理一如。
楚雨吴烟动客思，江梅发后失归期。传来踪迹浑无定，飘泊情怀已可知。
风流正自能传世，成败应难尽信书。万里兹游销客恨，不辞一赏醉春馀。
虽道危时难进取，到逢清世又如何。谁听甯戚敲牛角，月落星稀一曲歌。
目睫古人曾致论，根尘当念勿喧嚣。主张名教殚才智，王霸蟠煎火上膏。
夜夜燃薪暖絮衾，禺中一饭直千金。身为野老已无责，路有流民终动心。
一池风月十亭多，费价其如四万何。今日沧浪休问主，百年兴废本同波。
舞綵翻嫌非具庆，霞章行看出明光。抽毫作颂期他日，百岁流霞满玉觞。
仅息黄尘昏永昼，几时翠羽冒中田。此心安得顽如石，水旱丰凶付偶然。
云和积雪苍山晚，烟伴残阳绿树昏。数里黄沙行客路，不堪回首思秦原。
家贫多效袁安卧，衣薄谁怜范叔寒。忆昔王师临下蔡，满城犹自梦邯郸。
老去将贫买得闲，十层梯下是人间。忽因送客闻新事，又嘱山童紧著关。
吟送越僧归海涯，僧行浑不觉程赊。路沿山脚潮痕出，睡倚松根日色斜。
秋风开近野人庐，贴地斑斑任卷舒。莫厌草茅风味淡，寄人篱下又何如。
搜香索影夜凝神，楚些招还萼绿真。月底似逢和靖老，风前恍见寿阳人。
几年从事总兵机，千里輶轩入帝畿。骠骑别时多载酒，故人分处尚留衣。
总将六合清明气，散作三川礼让风。道统有传程邵在，勋名无比富文崇。
雨漂窗纸湿成瑕，风历瓷瓶卧枕沙。晓起无悰饧粥冷，自添新水救梨花。
一品千龄灵寿杖，五公四世进贤冠。功成裂地封留了，却趁赤松盟未寒。
绕林游遍更沿陂，薄暑车行不下帷。最喜竹君相伴久，见渠生子子生儿。
晓色空明衡岳南，一尘那复隔仙凡。贯时松竹色自好，破腊雷霆声未咸。
恩假银鱼阅四年，新元瓜戌尚悠然。滞袍自昔多屯蹇，英衮当时误轸怜。
尊畔从来多旧雨，毫端原自有清音。与君更约明年会，十里长堤共一临。
高峰巨堑与天连，中国关防表里全。北岸尘氛重回首，不如图上看风烟。
丈夫得志行所为，穷即低头教童子。嗟哉乾坤如此而已矣，归来归来归来是。
绛霄轻霭翊三台，稽阮襟怀管乐才。莲沼昔为王俭府，菊篱今作孟嘉杯。
梅花树下梅花石，花作玉玉妆石铁色。黄筌粉本花光枝，风吹数片尤奇特。
劫馀文物久销沈，忽枉新篇惬素襟。在远披函情已达，相逢倾盖意殊深。
九日同登古蕺山，眼明天阔兴清闲。杯传但觉欢无尽，帽落俄惊鬓已斑。
凋谢年年痛老成，艰难宏济赖先生。三军独领元戎重，一木能支大厦倾。
风翻荷叶一向白，雨湿蓼花千穗红。心羡夕阳波上客，片时归梦钓船中。
青山面面欲相留，惭愧春风月下楼。十里莺花啼不住，片帆早已过沙头。
双亲已远弟兄稀，魂梦相逢似旧时。茅屋数椽田二顷，白头犹受一安遗。
行吟才子阳春赋，坐映仙郎白雪姿。少日从游并英俊，十年潦倒愧君知。
君才遇事有卷舒，公道当官胆如斗。或时畏缩类懦夫，私请不容毫发受。
桃芳李艳年年发，羌管蛮弦处处多。海上应无三岛路，人间惟有一声歌。
四园灯影澄潭月，三面风回远树香。亲见夜山冰縠里，断无人处有清凉。
四面晴冈紫石崖，如何浑作白皑皑。须知暖入阴泉溜，不是寒封积雪堆。
横前坑阱众所畏，布路金珠谁不裹。尔来变化惊何速，昔号刚强今亦颇。
南北东西万万千，乾坤上下两无边。相逢相见呵呵笑，屈指抬头月半天。
见说承家须主祀，况闻忧国愿丰年。平泉花树真何物，犹辱先人戒子篇。
已惊颜貌徐徐改，不奈乌蟾冉冉驰。万国明朝贺新岁，东风依旧入春旗。
年来浪迹随西东，看花多在驱驰中。纵有香醪对明月，浑无好兴酬春风。
才年七岁便从师，犹说辞家学佛迟。新劚松萝还不住，爱寻云水拟何之。
依前清洛情犹在，觉道离骚事已非。倚枕但看王导传，困来不复解春衣。
六朝虎士工设险，蹴踏沧波当挥剑。血流不惜惜江流，肯放飞埃过天堑。
泰戏峰高堆积雪，滹沱水急吼奔雷。夕阳明处还西望，十二连城次第开。
旅食京华兴已阑，喜扶衰惫出重关。江波蘸岸绿堪染，山色迎人秀可餐。
长安睫满车马尘，林岩夜夜来梦寐。云烟郊原铺古图，心眼开快明如洗。
展也虞朝遮绩熙，合修厥贡暨熊貍。兕容于野虽非地，豹泽其文似识时。
杯倾别岸应须醉，花傍征车渐欲芳。拟把金钱赠嘉礼，不堪栖屑困名场。
河东鸑鷟志青天，冀北麒麟受玉鞭。二十年前元脱颖，五千人里又遗贤。
岂无一人二人死，藏珠剖腹心相宜。粒珠可换米百斛，朝耕夕耨良苦为。
秋风飒飒猿声起，客恨猿哀一相似。漫向孤危惊客心，何曾解入笙歌耳。
池上朝来玉露零，檀心先向日边倾。侧金巧样新成盏，蒸栗温姿始号琼。
两首新诗百字馀，朱弦玉磬韵难如。汉家丞相重征后，梁苑仁风一变初。
似雨非晴意思深，宿酲牵引卧春阴。苦怜燕子寒相并，生怕梨花晚不禁。
慧福牡丹开正浓，新妆笑靥媚春风。楸花亦好无人爱，两树亭亭夕照中。
休恃绵蛮能巧啭，还须冷落守空枝。春风着力年年在，未必羽翰今便衰。
翟门昔有张罗叹，徐墓今无挂剑人。夫子雅言武公谑，寻思一一可书绅。
卧骇窗纱已报明，篮舆札札破霜行。踏开冻淖琼浆溜，摇动凝梢玉屑倾。
宾客分司真是隐，山泉绕宅岂辞贫。竹斋晚起多无事，唯到龙门寺里频。
水晶宫阙净无尘，姑射神仙绰有真。宝录自应表万善，冰台安用结双人。
羌庐聚处秋将半，山色湖光翠映璃。河汉乘槎端可到，蓬壶跨海屹难移。
桃湖避秦之远孙，绕湖桃叶遮桃根。父子声名动场屋，绿衫手板桃花村。
柳外鹁鸠相应鸣，屋头新月半轮生。知公未便为官去，且放扁舟自在行。
禁曲新翻下玉都，四弦掁触五音殊。不知天上弹多少，金凤衔花尾半无。
太谷县斋中夜饭，太原驿路及晨行。春风马上吹残梦，野水沤边驻远情。
种橘洲边何似好，离离丹实斗鲜新。千头岂为封侯比，留得芳香噀后人。
灵砂九转炼金顽，留得丹泉在此间。明月清风谁管领，洞天福地占幽闲。
戍远邮亭防虎未，山荒猎户射熊能。秦王破阵擐金甲，锦里山川力不胜。
御沟水向东华转，仙禁云从北苑回。玄圃瀛洲真在望，不须方外觅蓬莱。
鲛绡帘捲锦屏开，弱柳丝丝拂吹台。闲品琵琶不成调，落花飞趁晓风来。
鹤声不到南台树，六岁君王试擘窠。但愿平安能永保，老臣受赐已多多。
短歌对酒不能长，犹胜车尘扑面黄。我自关门宝崇鼎，从渠睎价尚咸阳。
平头四十悮儒冠，独立西楼忧万端。两鬓飘萧半华发，羞将勋业镜频看。
烧灯城郭嫩寒天，早觉春光满眼前。山翠全轻犹带雪，柳丝才长便宜烟。
坐乖前计空惋怅，袖里从今双手压。醉归应被官长瞠，来饱徒劳方朔腊。
冲雨冲风莫管渠，晨炊蓐食便巾车。能无几日到茅舍，睡到日高相折除。
斗牛星外翻成梦，巢鸟枝南略寄身。越国荷花八百里，别来谁是采莲人。
山从南国添烟翠，龙起东溟认夜光。定恐故园留不住，竹风松韵漫凄锵。
忆昔垂髫里闬间，披云常睹一峰巑。青衫白发经忧患，珥笔含香最岁寒。
会见姓名通北阙，何妨风韵冠南州。求田接武如凫鹥，只欠元龙百尺楼。
竹简藤笺围作家，虫文鸟篆满汀沙。山中多有千张纸，屋角常开十字花。
僧寺借经便大字，邻墙唤酒及新篘。三年于此得其理，一饱已还非所求。
垂杨渡口小舟横，我涉清溪君独行。未许马群空冀北，自怜墨派过彭城。
战场地远馀春草，垄树林疏起夕烟。若使黄龙勋业就，遗封应更象祁连。
纹楸圆玉斗清坚，阵马云屯绝复连。坐据故床消永日，此身今逐地行仙。
溪头古树静垂阴，溪水盈盈不受尘。五月江南新雨歇，晚风多少纳凉人。
行无干誉心恒逸，境不移情量自恢。萧散当年吟独乐，忧勤今日觅群材。
孤寂清池绝世埃，玲珑心事许谁猜。嫣然一朵含羞寐，不到平明不肯开。
一经蚤已愧家传，三尺犹思绝并缘。位下故知难及物，业荒空复度流年。
忧患弥天塞太空，树声争战起长风。楼台寂寂无人到，廊外藤花开小红。
风神峙玉藏纯白，议论昂霄到古初。内顾斐然知不称，只宜归隐自扶锄。
花筛月影夜沉沉，抚景伤情百感侵。君若有情魂莫散，梦中随我共谈心。
已分将身死势权，恶名磨灭几何年。想君魂魄千秋後，却悔初无二顷田。
千里江山来远近，四时日月漏光明。风光不减慈恩寺，列俊题名荷宠荣。
霜露长悲陟岵人，见翁强健却酸辛。家徒四壁知无恨，掌有双珠未是贫。
万瓦清霜夜漏残，小舟斜月过兰干。老来一事偏堪恨，好看梅时却怕寒。
幼子童孙乏寸长，迁官同日被荣光。芝兰瑞色来空翠，雨露恩言满诏黄。
坐中白发歌明月，眼底青云接上台。同调莫论尘外事，襟期无负此游哉。
堂上虫声喧坐榻，城头月色照沙湾。少年许国心犹在，感叹于今鬓欲斑。
曾立蛾眉禁省班，至今风采照金銮。纵横筆阵千人废，浩荡辞源万顷宽。
乱后遗黎始卜家，春深相与事桑麻。绿云万顷无闲地，浪说河阳一县花。
万里来朝拜宠归，琵琶下马册阏氏。虚传千古和戎话，不道当年虏自衰。
湘竹几时休染泪，楚旌终日自摇风。此情不及歌杨柳，一尺鱼书万水中。
长官抵几入门去，小吏垂头就行立。尘埃上下久可厌，学问峥嵘老难入。
岁岁吹箫江上城，西园桃梗托浮生。马因识路真疲路，蝉到吞声尚有声。
触风绛彩逃春艳，萦火朱房烁暑空。别有盆窠培埴异，深黄线碧不相同。
江上小堂巢翡翠，苑边高冢卧麒麟。细推物理须行乐，何用浮荣绊此身。
黄菊篱边已放花，摘来盈把泛流霞。振衣直上冈千仞，问酒须逢曲几车。
纷纷处世羡鸣珂，君隐考盘诗独哦。三径早知皆坦路，一庵聊复障颓波。
蟾宫兄弟满清都，竞向花前醉索扶。昨夜碧桃源里去，蕊香多少上蜂须。
暑月芙蓉秋月涛，截断风光千百里。鹏云沆瀣南北透，离朱瞪目旷倾耳。
霜叶萧萧鸣屋角，黄昏斗觉罗衾薄。夜风摇动镇帷犀，酒醒梦回闻雪落。
曹刘翰墨有家风，不学随时语更雄。莫似溪堂老居士，十年林下坐诗穷。
宁思世上逐繁华，尚向斋中勤寤寐。似恋楹轩寡出门，颇遭亲友嘲忘事。
金谷园中莺乱飞，铜驼陌上好风吹。城东桃李须臾尽，争似垂杨无限时。
三月又逢修禊日，一觞还忆太平时。可怜潦倒无家客，满目风尘两鬓丝。
红阑宛转段家桥，媚向东风倚病腰。侧鬓西泠看山色，水荭花影上春绡。
常忧此道无人识，忽得公诗老眼明。雪手焚香三读罢，小楼坐对晚山横。
覆棋一局恨陈陈，又见神州涕泪新。朱咮难招空感逝，白头相对更何人。
薰炉玉暖云生岫，晓鉴鸾窥翠扫空。未许尊前听金镂，两公新句漫争雄。
新民有术不能道，沧桑一剧悲者笑。鬼神毕竟误苍生，迷信何曾有宗教。
晴不晴兮阴不阴，微微寒意透孤襟。家山忽讶花凋早，游子生憎春已深。
精魂久失怅无言，认取丛残是故园。一架藤枯春渐老，九霄风紧鸟难鶱。
盘桓徙倚夜已久，萤火双飞入帘牖。西北风来吹细腰，东南月上浮纤手。
暗摇尘影堆诗卷，懒送乡心入酒楼。佳况每从枯淡转，春风又到御沟头。
宝扇临风听曲度，绣帘低日看花开。一尊幸许陪诸老，急拍深杯未用摧。
西山万古壮陪京，一日汾流入废城。浩浩市声争晓集，畇畇原隰但秋耕。
屋上鸠鸣谷雨开，横塘游女荡船回。桃花落后蚕齐浴，竹笋抽时燕便来。
卫军开府夸上客，秘监擘纸裁新诗。野夫但解碧筒饮，九窍凉生当语谁。
尚书归去鬓如蓬，桃李门墙想旧容。不识春风行乐地，多情还到博陵松。
山光水色染秋客，天际明霞一线红。冉冉有香来鼻观，广寒花气散晴空。
孝侯远矣使人怀，安得从之上此台。几回一舸荆溪上，苦被风帆浪桨催。
千山匼匝绕三山，尽属危楼一觑间。云汉星辰谁道远，邻家花木不容悭。
城中事逐渔樵得，门外客无车马留。而我拘挛但增羡，强酬佳句思难抽。
一成兴夏诛寒浞，三户亡秦忆楚王。好待收京传露布，十三陵畔奠先皇。
风雨萧条秋少客，门庭冷静昼多关。金羁骆马近卖却，罗袖柳枝寻放还。
月华明洁好霜天，遥指层城几暮烟。妙意此时谁与寄，美人湘水隔娟娟。
若个精神堪隽赏，有斯毅力莫轻觎。他年长大谁能估，万里鹏程定可图。
一旦悲欢见孟光，十年辛苦伴沧浪。不知笔砚缘封事，犹问佣书日几行。
眼底落红千万点，脸边新泪两三行。梨花细雨黄昏后，不是愁人也断肠。
羊车忽略久不幸，夜夜月照罗帷空。娇痴怨恨掩袂泣，常恐兰蕙摧霜风。
万里山川神骏老，五更风雨杜鹃哀。始知蜀道蒙尘驾，不及胡僧渡海杯。
词萦彩翰紫鸾回，思耿寥天碧云起。碧云起，心悠哉。
古人高谊今则亡，惟有彭公色慨慷。皇华已建使者节，青眼尚看同舍郎。
流莺偷入未央宫，望断昭阳信不通。寂寞雨声寒食夜，一枝香泪泣东风。
昔年过此等荒迹，凄风夜雨落帆席。重来作宰几秋春，邑中掌故频考覈。
岩倾千丈雪散空，上有清池开锦镜。意行忽发虎溪笑，许作新图写幽胜。
莫惜楩楠无大用，堪怜粱稻有同谋。羁迟吾亦他乡客，何向归人作挽留。
未游沧海早知名，有骨还从肉上生。莫道无心畏雷电，海龙王处也横行。
公今忘物兼忘我，坎止留行无不可。桑下了无三宿恋，壁间一坐九年过。
亦好登临似庾楼，是中风月最宜秋。素娥欲赴经年约，行雨潜分一段愁。
春浅禽声犹自小，泥酥马迹正宜晴。地名见说名双路，便舍崎岖就坦平。
有鸟飞来入五羊，梧栖始觉是鸾凰。如何千仞冲霄翮，独驾祥云憩海阳。
何须引泉连百井，饮莽长虹太豪猛。细斟玉筹滑无声，酌我应怜官独冷。
不是凭虚避世喧，此中于物本无缘。静看畏影徒劳尔，题作斋心亦且然。
古佛以慈悲为室，山僧以怒骂为室。且要活捉生蛇，逼教角出。
靖节高名垂宇宙，何须五斗折腰为。柴桑岁暮骥将老，栗里云深鹤已归。
击楫当年无祖逖，闻鸡中夜有刘琨。五陵佳气飘扬尽，谁识龙颜旧子孙。
宝月团团甫琢成，老臣何德比琼英。蟠惊夜室流虹影，行眩天街积雪明。
菽粟瓶罂贮满家，天教将醉作生涯。不知新滴堪篘未，细捣枨虀买鱠鱼。
人事飘如一炷烟，且须求佛与求仙。丰年甲子春无雨，良夜庚申夏足眠。
噩梦久随风散曙，衰容难与物争春。绰然烟景无穷在，莫怪沙鸥不易驯。
前年过语漫匆匆，今喜追随数日同。诗里固知俱有味，酒边宁复重言功。
戏临米帖行吟后，困理茶铛出观初。门外满堤沽酒市，谁看金鲫旧池鱼。
阿难乞食无穷愿，迦叶拈花偶尔来。遗照十年犹仿佛，世间何事足徘徊。
不学神仙不问禅，此心收处亦安然。春风桃李閒行乐，夜月林泉常未眠。
几日离居鄙吝生，两心相印槃阿矢。由来处士虚声尚，隐囊玉尘标清望。
琼浆灌老漆园菌，当路谁思墨蒙膑。哀哉黄雀网中窘，尚剔纤毛怨风紧。
霄汉难扶赤日轮，觚棱黯淡独伤神。荆公炫世筹新法，梅尉辞官失诤臣。
云似随人飞缥缥，雨如先道洒霏霏。回思仕宦平生事，六十三年始悟非。
看君跃马如游龙，醉中脱帽造王公。高堂请志中兴事，吉甫作诵穆清风。
一路霜风落叶深，偶逢知己入空林。云停似欲依禅定，鹤立居然有道心。
玉尘消摇吐妙言，清流都指作龙门。白头苟活尊胡虏，夜半排墙未是冤。
秭归城邑昔曾过，旧识无人奈老何。独有凄清难改处，月明闻唱竹枝歌。
秋莲结实甘胜蜜，香粳荐新玉为烂。遥知毫末不及宾，一笑聊同孟光吃。
剑乎剑乎堪重汝，潘郎意气长相许。旧时魑魅敢窥人，入夜斗牛光射土。
我閒访友于溪居，三叹共读公之书。清诗句句律有馀，爱而不见今何如。
梦去终教魂化蝶，泉中应比尔为龙。天怜伯道遗犹子，寒食馀钱岁自供。
琳宫转觉行来熟，茧栗如从看后高。中使留门更漏滴，我行虽数敢辞劳。
远想阴云锁碧山，坐听檐溜响潺潺。却惊漏泄洪钧妙，变化风雷顷刻间。
百年蛮触原同命，一代风骚合让君。自有相思无寄处，可怜憔悴沈休文。
万里吴船空野水，百年庚宅尚斜晖。醉哦昔日三高些，千载何人复见几。
浮江大旆翩翻去，过岭新恩次第颁。济俗有谋方适用，卷舒应在笑谈间。
夜到滁阳只困眠，去时才及五更天。匆匆谕德人应笑，何不来尝庶子泉。
径穿修竹衣巾爽，盘设灵苗匕箸香。但恨相逢无鲁叟，浩歌小试接与狂。
炉火欲销灯欲尽，夜长相对百忧生。他时诸处重相见，莫忘今宵灯下情。
閒僧正笑吟髭白，故国那堪水树红。志业未知谁念我，明朝江上苇花风。
庭前宿雨渍苍苔，闲倚阑干看斗回。野岸风微黄叶堕，银河星动白云开。
天目障青遥入眦，角头分翠近当怀。胥涛怒激非吾分，蠡汎逍遥兴不乖。
水分石鼎暮江寒，灰拨砖炉白雪乾。蟹眼已收鱼眼出，酥花翻作乳花团。
剪云雕雪下瑶空，缀向苍柯翠叶中。晋代桃源何足问，蓬山异卉是仙风。
江湖满地感无端，命将终思议筑坛。不见军输同卜式，更闻盐铁论桓宽。
每遇开樽邀素月，常因盥手掬寒泉。衰翁自揣何多幸，未死中间乐此玄。
春至能青秋更丹，山深不共荻花寒。武林官道知多少，总与行人醉面看。
自挈哀音殉鼓盆，只馀骸骨块然存。燎原日愿同灰烬，灵窟天留照泪痕。
重游梁宋三千里，看复关河四百州。辩舌纵横报知已，古人凭轼取封侯。
忆君夜夜看灯花，暗数归期未到家。儿女团栾生计足，还知边塞走胡沙。
清时乐事昔难逢，曦御初移昼景融。麦秀两歧翻翠浪，槐阴四面舞轻风。
驰檄传闻思一来，溪头几立望樯桅。黄花又作霜前槁，白酒空留秋后醅。
石鼎飕飕夜煮汤，乱拖芝术斗温凉。化儿幻我知何用，只与人间试药方。
聊欲弯弓须尚志，谩劳谈律莫吹毛。行看衫色青于草，不觉南溟失素涛。
天乎虽大心还狭，叔也无成发已皤。比似春来梁上燕，不能忘是旧巢窝。
才高狗监无人荐，句好鸡林有客传。老去眼边亲旧少，津亭少为系归船。
褴褛衣衫短棘须，肩扛椽木出山隅。身承重压色如酱，腰挂刀篮体垢污。
黄金斗印未垂腰，绕舍湖山弄翠涛。饥凤羽毛寒不铩，卧龙头角老方高。
支流二水绕山城，潇洒桐庐旧得名。好在鸟笼山霭里，眼生诗句易诗成。
莫挑马箠渡黄河，莫扣天门阍者诃。但挂百钱时一醉，从教风雨湿渔蓑。
无风闪叶知移鸟，有路通幽不见人。已到黄昏瞒不住，阳光点点漏馀金。
只影投荒阅两秋，汝曹何苦侮畸囚。诗书尽啮从谁愬，冠履俱伤重我羞。
五云御押手自封，玉窠蟠屈宸篆红。百年重遭赤马劫，散落不逐兵尘空。
迂船径欲一相过，安德桥西之字河。未苦路长寒切骨，倚君一笑作春和。
熟知茅斋绝低小，江上燕子故来频。衔泥点污琴书内，更接飞虫打著人。
建业三春花事好，句吴千载霸图荒。衣冠晋代浑难问，独凭高原空夕阳。
谁能赤手斩长鲸，不愧英雄传里名。撑起东南天半壁，人间还有郑延平。
蹠富回贫赋予偏，有司之者勿尤天。不争贵倖铜山铸，专算书生纸裹钱。
小立青帘卖酒家，味虽薄薄胜空茶。今年春满疏篱外，数轻红出杏花。
野鹤野鹤舞骨削，缟衣不受缁尘着。朝刷沧溟桃浪深，夜警空山松雪落。
台杯泽草俱回态，急响微沾并作寒。薄暮断虹收霹雳，旷原西日倚筇看。
粉字朱牌簇县津，绿蓑青笠洗行尘。一时客路同归棹，半是年家及里人。
钁头谁打栽松次，石罅今排偃盖圆。破灶不贪拾松果，暖风来繫吊床眠。
如此双湖明月晖，候虫亦解唱无归。孟公有例呼投辖，道韫遥知恨倚扉。
吁嗟管生遇亦奇，主父买臣曾有之。假令君才在今日，纵欲承恩何所为。
倚庐聊见复睽乖，忆遗诗筒字字佳。为乏琼瑶酬雅意，故凭笔牍写离怀。
寄巢生子傍他谁，众鸟虽怜祇自悲。哀号力尽飞不归，老尽遗民城郭非。
闲游何必多徒侣，相劝时时举一杯。博望苑中无职役，建春门外足池台。
五年外地看清明，袖手低回过客亭。谢絮楚萍无定著，春光如我更飘零。
清晓跨鞍儿从父，当年戏彩母怜孙。白头老病松楸隔，一望云飞一断魂。
置书不觉双泪堕，人事好乖如此哉。嗟我行年近六十，鬓发星星心已灰。
群云色映三农壤，时雨神通万斛泉。幸与诸公谒祠下，令人长叹酂桐编。
插花浇水拂杨枝，台笠相从拜墓碑。迎佛诵经邀客酒，忌辰算到百周时。
石城汗渍葛衣烦，淮上秋风被失温。凉燠乘除才一夕，邱原浩荡尽南奔。
毕竟栽倾非外致，岂伊培覆自相寻。若教宋玉曾闻道，九辩悲思未遽深。
正愧修途烦仆马，忽投幽寺息尘埃。杜门只影惟便静，览镜双眉未忍开。
入门为问庙见礼，白发黄冠通古今。且言享诚非享物，那在与俗占浮沉。
湖上一尊开橘柚，人间双泪堕婵娟。相逢揔是淮南侣，莫负秋风桂树篇。
柏叶殊思金马旧，柳枝偏向土牛新。相忘已约形骸外，老守先能堕醉巾。
待天春暖秋凉日，是我东游西泛时。道在眼前人不见，尧夫非是爱吟诗。
晴明风日雨干时，草满花堤水满溪。童子柳阴眠正着，一牛吃过柳阴西。
春衣少年当酒歌，起舞四顾以笑和。红夭绿烂狂未足，春更不去将奈何。
秋深街巷槐花雨，夜静厅堂苇箔风。尽是无憀肠断处，都将分付醉乡中。
我生不识榕隐翁，迩从隽胤廉仙踪。出守琼邦五叶祖，远溯忠肃咸章缝。
我今与予陟层巅，酌酒赋诗云乐只。后来谁复是牧之，斜阳归路芙蓉水。
才甫经年断来往，逢君车马慰秋思。幽兰被迳闻风早，薄雾乘空见月迟。
非真非妄惬谁看，万物轮中岁自寒。玉液净生仙况味，天香清惹道衣冠。
送春馀恋趁初晴，高阁微风瞰远城。叠架香尘生墨晕，曲栏晴昼落棋声。
岧峣杰阁起城皋，尚想君王结构劳。楚国山川推壮丽，唐人文赋擅风骚。
据鞍尚觉精神壮，度岭方怜气力衰。何日归来茅屋里，夜凉閒听玉参差。
老树槎牙匝涧生，弹琴树底月凄清。有时弦到真悲处，古战场中蟋蟀声。
谦抑从来不务争，於人唯恐的真情。若於礼义愆违处，安得区区学面朋。
记与微明初到此，钟流一杵洗心尘。竟看绝境成嚣市，谁信禅天坐恨人。
欲浇垒块倒金樽，琥珀光浮染泪痕。世味遍尝浓似酒，此中真可度朝昏。
剑牙钉舌血毛腥，窥算劳心岂暂停。不与大朝除患难，惟馀当路食生灵。
我欲求仙问离坎，君当随佛整乾坤。樽前慷概休辞醉，明日有怀谁共论。
凉月一天孤雁影，秋风万里狂夫心。连宵只解搜诗意，哀怨何曾动羽林。
壁立岩峦照冽泉，几思幽景欢流年。归栖自合同仙迹，深隐谁云有洞天。
十年磨剑学屠龙，海阔风翻浪万重。人生何期逢沈宋，归山犹得卧云松。
十程拟作一程快，一日翻成十日留。未到大江愁未到，大江到了更添愁。
峥嵘宜领万峰尊，长峙中天历劫存。借得吴刚修月斧，片花飞去变昆崙。
天竺孱颜暂掩扉，讲香浮穗上行衣。白猿声里生公石，莫遣移文怨晚归。
箓箷盈室海成田，妖乱何堪竟十年。欲起河东续天对，石林依旧矗南天。
二生供奉虽小臣，班伯谠言柳公笔。虞箴舆诵古有之，愿图幽风写无逸。
须知至道本不灭，岂独高名固非取。偶传衣钵断三世，遂配云中诏千古。
独对西风酒一尊，可怜庭院正黄昏。何当钓出沧浪月，豁我诗魂伴醉魂。
海内江山已惯游，今朝重泛潞河舟。初辞天上双龙表，尚想云间五凤楼。
九重寤寐忆忠诚，故向长沙起贾生。魏阙丝纶新借宠，秦淮草木旧知名。
人来白鸟横空处，山在先生倚杖中。绝唱未酬才已尽，夜灯搔首鬓如蓬。
天寒东郭犹穿履，路涩西家不借驴。近日外间风色恶，不如闭户且观书。
北邙山北多新鬼，说到前游一怆神。淮海心情最相忆，白杨黄土哭斯人。
里社安閒得久生，金华端不羡初平。山林应有清修重，轩冕还将道义轻。
洞庭波浪五湖秋，缥缈云霄帝子楼。楼上故人穷骨相，箫韶声裡认仙舟。
从容笑语知何日，老草赓酬寄便风。多谢绨袍情尤恋，个般襟度有谁同。
山椒欲雨好云气，湖面逆风生水纹。想得争棋飞鸟上，行人不见只听闻。
光流浩荡千家白，影落苍茫二水寒。仙桂花开秋正好，不知人世有悲欢。
角巾芒鞋客竟日，燕舞花明风满帘。垂头人吏困自睡，此地元非礼法严。
北山种了种南山，相助刀耕岂有偏。愿得人间皆似我，也应四海少荒田。
花魂任对清魂健，柳眼容遮老眼青。宁自周旋皆若我，师心师古恰同行。
仲方主和局忝祖，保蜀功劳不自多。诸葛大名垂宇宙，北山千古共巍峨。
门前学种五株柳，逸兴雅怀到处有。对客石床抚古琴，留客山瓢斟浊酒。
欲倚绿窗伴卿卿，颇悔今生误道行。有心持钵丛林去，又负美人一片情。
君臣禅让同儿戏，父子文章见性真。卖履分香教故伎，奸雄死亦可怜人。
老天欲酿儿欲炊，老夫怕醒儿怕饥。商量不下捻断髭，归与汝母折衷之。
林园水木湛清华，燕语莺歌各自誇。老树也知风雅事，春来为我著新葩。
思君天阔水悠悠，醉里眉攒万国愁。所不负予如此酒，已教从事到青州。
道传乾竺机缘息，诗拟汤休句法新。回首居庸暮云隔，天涯谁念未归人。
湖山围绕小瀛洲，不染尘氛气象幽。更上层楼高处望，绿杨一带水中浮。
非如鬼物隐幽眇，反覆丑好悬毫端。纷纷众史坐叹息，笔仗突兀不可扳。
甑未破时犹却顾，虎曾谈后岂全疏。北窗依旧清风在，未必羲皇胜宰予。
肯著边尘浣缟衣，当时城郭是耶非。自离碧海三山去，直过青城万里飞。
陌上莺啼细草薰，鱼鳞风皱水成纹。江南红豆相思苦，岁岁花开一忆君。
男儿立志要崚嶒，莫与闾阎较重轻。一寸光阴无放过，十年灯火夙修成。
盛年已去壮心阑，此别慈知后会难。愿使乾坤同日月，不妨闽浙异江山。
年来岭海偃旌旗，瘦骨何妨万里移。云拥三城多瑞霭，梦回孤枕愧支离。
长淮久绝谁起家，青箱有君殊可嘉。祠科得隽诮子厚，何止文许后生夸。
云路自怜飞鸟倦，山盟谁与白鸥同。管城本乏封侯骨，人道中书却不中。
九日侵寻蜡口徂，金钿尚可泛屠苏。凿冰池畔枝尤劲，栽竹林边蕊不枯。
海波填碧涌金鳌，当日经营得俊髦。周鼎卜年开帝业，汉都作镇奠神皋。
支川千亿具毛窍，四溟翕张玄牝开。人间百刻乃一息，断岸飘鼓如轻埃。
一杯芳酒夜分天，万虑劳劳耿不眠。明日新春到何处，菱花影里二毛边。
东来万里西游客，倚遍宫前旧时柏。巫咸大招不可期，欲向青牛问消息。
白沙城上望金陵，满眼风烟草树青。山色千年围故国，江流万里赴沧溟。
堑山堙谷浪为谋，余力犹穷岭外洲。见说揭竿从垅上，祖龙当日漫东游。
三十六峰横一川，绿波无路草芊芊。牛羊晚食铺平地，雕鹗晴飞摩远天。
同听精舍对床雨，忆著西湖一舸天。何必钱神能使鬼，只须酒圣与逃禅。
山翁只合坐山房，四壁萧然一木床。心为感时空渺渺，鬓因怀旧变苍苍。
我惭老惰无精勤，累月唤龙龙不闻。水南早禾贪结实，一夕烂死为泥尘。
我来问信默无语，纸幡漠漠飞尘埃。不如彻此方解脱，菩提明镜何为哉。
神仙蜕骨鼓楼山，一去丹霄更不还。停舟八曲访遗迹，风雨萧萧生暮寒。
何处伤心写肺肝，桂林无树不秋丹。凝之墓木今虽拱，原父文章汉亦难。
道人幽梦晓初还，已觉笙箫下月坛。风伯前驱清宿雾，祝融骖乘破朝寒。
我思君处君思我，一掬归心未到家。相见或因中夜梦，孤灯何事独成花。
淡墨高垂两客名，夜归到膮腄难成。却缘二喜添三喜，听得黄鹂第一声。
通天宝带连城价，受赐雍容看拜下。神皇外孙风骨殊，凛凛英姿不容画。
难得江妃春恨消，长门日日长愁苗。君王若喻楼东意，莫遣珍珠慰寂寥。
背秋新理小园荒，过雨畦丁破块忙。菜子已抽蝴蝶翅，菊花犹著郁金裳。
三衢正对福星时，喜得君侯妙抚绥。甲士散教耕垄亩，书生闲许从旌旗。
阮籍卧惟疏銮月，马融横笛远含风。郎潜吏隐前贤事，犹胜杨岐泣断蓬。
欲向青山涧壑行，春云又变晓阴轻。勾陈不遣惊禅定，恐碍林间碧草生。
不施陷阱设罗网，须臾俄闻就缚束。未逾半昼捷书来，抚掌惊嗟大神速。
天清地旷静氛翳，平沙贴地无坑窝。人言两随使君至，洗涤戈壁除烦苛。
英髦瑞列霜中干，治化春回雪里根。愿溥需云苏物槁，九垓滂沛洽君恩。
好文天子挥宸翰，御制本多推玉案。晨开水殿教题壁，题罢紫衣亲宠锡。
玉貌仙人老不癯，世间荣辱此中无。烟云昨夜微销铄，似怪题舆车骑都。
花鸟巡檐唤晓晴，唤来和气满春城。春风二十年前客，煮酒青梅也后生。
平生抵掌志伊吾，闻著鹃声泪血枯。故国蚕丛千古恨，雾关熊耳一身孤。
天厨肴馔自来精，凤脯麟肝玉碗盛。偏是儿家甘淡泊，只茹芝草两三茎。
岩下相逢不忍还，狂歌醉酒且盘桓。仇香莫问神仙事，天上人间总一般。
绿水满沟生杜若，暖云将雨湿泥沙。绝胜羊傅襄阳道，车骑西风拥鼓笳。
兴亡萤苑迷楼梦，荣辱孤山麯院尘。醒眼年来浑看破，万缘分定不须颦。
青则芙蓉天不改，员于车盖世应难。特思时渴云霓望，便作滂沱雨一番。
饭余扪腹看不厌，林外重阁高峥嵘。凭谁唤住两禅客，水边共听烟钟声。
柳间坐锻嵇叔夜，过眼余子何人哉。卿亦安用识我辈，所见所闻无去来。
多方作计老如期，百疾交攻遽得衰。晚有胜缘逢异士，生须快意阙前知。
烟霞无路接通津，谷口谁寻郑子真。对客不妨巾漉酒，避人常使扇遮尘。
功兼文武帝师臣，久厌崇高乐退身。任是东山无限好，谢公争忍负生民。
小大扶携作伴行，欢然恋恋意相倾。信知万古山头石，还有人间母子情。
追攀每恨朱门远，鄙恡仍怜玉柄疏。他日相寻预相报，芳时多不在蓬居。
风棂倒影日光寒，尧日当中露正乾。殿上给扶鸣汉履，螭头簪笔见秦冠。
奸蔡邪丁两贵臣，目光不瞬漫精神。相师若有寻贤眼，莫看包羞禄位人。
长松更老仍添节，古井虽深自不波。宴坐山房人岂识，一尊联且慰蹉跎。
宣威十九次高牙，奕叶功臣旧将家。清世辞荣归里第，白头行乐过年华。
解嘲却笑朱丹毂，迕俗兼惩百一诗。短景正须棋玩岁，薄寒宁厌酒盈卮。
老懒何心更出嬉，闭门终日读陶诗。湘南二月花如扫，恰似扶疏绕屋时。
蓬头灶下小丫鬟，八十衰翁赖尔安。天下姓羞军统笠，吴家名喜女儿山。
春郊一片纷如织，剪剪微风嫩绿摇。上冢年光怜水逝，采芳踪迹怨山遥。
偶拈秃笔扫东绢，便觉吴淞落并剪。金君家住云水乡，朝烟暮雨对林堂。
红锦绷盛河北贼，紫金盏酌寿王姬。弄成晚岁琅当曲，正是三郎快活时。
给园初果知难结，色界孤根未可移。肯为东君怨摇落，因风片片浴香池。
平生爱读龚胜传，进退存亡断得明。范叔绨袍虽见意，大颠衣服莫留行。
羞云敛惨伤春暮，细缕诗成织意深。头畔枕屏山掩恨，日昏尘暗玉窗琴。
湘江雨歇湘山明，千村万落开新晴。急持袯襫挂屋角，时闻款乃烟中声。
身前身後与谁同，花落花开毕竟空。千里追奔两蜗角，百年得意大槐宫。
四月明十五日结，七月十明五日解。六只骰子满盆红，大都只是看头米。
甘棠二纪民犹爱，苦檗三年吏不欺。桑梓经过身昼锦，庭闱扶侍鬓垂丝。
隥道盘行凌紫烟，上方宝殿放祈年。更栽火树千花发，不数名珠彻夜悬。
荒城难访十全医，半箧遗书世共悲。宁有故人怜阿骛，但余息女类文姬。
几度相留侵鼓散，频闻会宿著僧同。高情未以干时废，属和因知兴不穷。
落落千年几儒将，环球九万恣龙游。登高我自思羊祜，失路人谁识马周。
草染文章衣下履，花黏甲乙床前帐。三千玉貌休自夸，十二金钗独相向。
无端推枕起相思，湘水湘云梦已迟。吊脚楼中人似月，分明不忆渡河时。
裹头朝出常苦晚，烧烛夜看终未厌。见不数数梦来往，百斛可倾心独欠。
楼中西岭真君宅，门外南州处士家。莫道空谈便无事，碧云诗思更无涯。
楚郊十月尚闻蝉，傍道黄华亦可怜。特上西山最高处，长安应在夕阳边。
三乘次第演金言，义体周天应自连。黄叶止啼儿不叫，方知累劫困如眠。
弱植惊风急自伤，暮来翻遣思悠扬。曾飘紫陌随高下，敢拂朱阑竞短长。
宇宙一身虽小小，乾坤万象总森森。分明此意人难会，长望青衿肯嗣音。
使节不辞骊驾远，卿家重见战门光。原他早入承明去，一试囊中活国方。
丽正书编争授简，荆州象笏别持囊。绛帷有客悲秋早，预怯临流奉祖觞。
湖光山色共争秋，一点尘埃无觅处。沉沉水底见青天，画舸直疑天上去。
角声和月透窗纱，惊起啼晴半村鸦。搅乱先生眼不得，一庭春露湿梨花。
联翩屐齿破苔痕，醉里觥筹不计陈。来日不须关太史，五星今返聚瓯闽。
松高百尺根如铁，菊至重阳花更黄。远我不随宾客后，双溪同进紫霞觞。
寒雨大江临楚望，千家秋色暗毗陵。阖闾城外逢摇落，何限吴山客里登。
因携琴剑下烟萝，何幸今朝喜暂过。貌相本来犹自可，针医偏更效无多。
历尽兴衰惟莞尔，忘情荣辱不求知。端严常使须眉愧，磊落襟怀未易窥。
脂粉形容总未然，高标端可配先贤。不陪严子羊裘后，即傍王郎麈尾边。
金沙江水绕环洲，江岸家家对白鸥。渔父长歌僰人曲，盐商爱上白夷楼。
虬枝十丈老槎枒，迸出烘天万朵霞。惜我来迟春已暮，东山开过木棉花。
却恨无人续高韵，墨痕聊寄江南信。不关素质暗缁尘，刚爱铅煤点新鬓。
叶君尺箠度崔嵬，朱霞白鹤云端来。蛮邦自昔少此客，问此胡为乎来哉。
才过结柳送贫日，又见簪花迎富时。谁为贫驱竟难逐，素为富逼岂容辞。
腊前三白已奇绝，年后六花仍作团。才定忽斜偏有思，欲消还冻不胜寒。
木海亭前花似锦，岭头梅蕊怯风沙。正如隐者归幽谷，鹤版徵书未到家。
金距花冠傍舍栖，清晨相叫一声齐。开关自有冯生计，不必天明待汝啼。
得意忘年心迹亲，寓居同县日知闻。衡门寂寞朝寻我，古寺萧条暮访君。
飘蓬贱迹谁能记，推毂高风今创闻。不敢驰书丞相府，何当收拾与斯文。
长安材豪雄五都，五陵意气谁能除。作人不入游侠窟，寓兴聊从草隶书。
西邻小姑亦被虏，贫贱思家心更苦。随身只有嫁时衣，生死同为泉下土。
独房莲子没有看，偷折莲时命也拌。若有所由来借问，但道偷莲是下官。
有来闻说上封章，造膝言之外敢昌。但见诏除频宠渥，是知明圣识忠良。
车马翩翩向北行，郡斋驯鸟送离声。一官曾化秦风俗，多事还忧汉甲兵。
淡日微舒又急收，兜罗绵隔紫灯毬。更将数点无声雨，不湿人衣却湿头。
天下江山第一州，可能无地着诗流。黄金不爱买官职，白发犹堪上酒楼。
寒空倒影千山动，暖日澄波万籁沈。安用鱼龙閒养鬣，平时春雨自成霖。
衣裳俎豆信华风，酒圣茶颠倚独松。夏屋渠渠听聚雨，数寻竹外泻琤淙。
江头送客雪初晴，木叶脱尽山空明。天高地迥着行客，昂昂野鹤相似清。
卧驾驴车入博州，青山淡淡夕阳愁。翻思故国今何在，枉抱忠肝似马周。
黄君诗力回魁冈，十客未得一登床。携君秀句展我旁，草书纸上蛟龙骧。
爱国忧民有古风，米盐亲省尚嫌慵。衮衮天上归何晚，霖雨人间望正浓。
几夜徒劳梦帝宸，行赀已橐更逡巡。北山只合追逋客，南道于今欠主人。
风雷危幕诸天净，野水平桥万木齐。毕竟此心无著处，又随征梦度辽西。
云开拟抱中秋月，家近期登孔子堂。百尺竿头须进步，功名富贵是寻常。
韩郎香尽诸缘绝，坏衲篝灯供佛熏。乞与纸衾绵样暖，撩教醉里梦纷纭。
我虽已老犹能狂，伫立为尔悲容光。盛时不遇诚可伤，零落逢知更断肠。
子莫为文学纤丽，须是浑浑有古气。本源要在养诸中，不然恐汝为时辈。
想公风采常如在，顾我文章不足论。名姓已光青史上，壁间谷貌任尘昏。
十年京国花前酒，万里黔阳衣上尘。有句旗亭还记否，乱山残月马头人。
未将华发论夙昔，更出新诗见怀抱。自尔高歌蜀道篇，八数秋霜变原草。
休怪穷猿能倔强，且防新羯重披猖。梦疑谢驾游春墅，望渴商霖泽旱秧。
尘世有谁赓白雪，斯文无地觅黄金。著书难作齑盐计，萧瑟虞卿日暮心。
万里关山过险巘，风廊聊此憩权奇。天开径上从兹始，想见长鸣振鬣时。
曲江山水闻来久，恐不知名访倍难。愿借图经将入界，每逢佳处便开看。
四野天寒荒冢寂，三更月暗幼魂孤。庭帏执瓦常相泣，不解黄泉有识无。
湖上寻诗舟去稳，尊前赏雪酒行迟。优游正是居东日，自遣春风人不知。
拔木破山风到处，翻江倒海雨来时。平生未尽飞腾意，祇有虚檐铁马知。
雨湿桃花泣浅红，妆成颜色一般同。筵前度曲无常价，舞罢仍留两袖风。
洞庭之东江水西，帘旌不动夕阳迟。登临吴蜀横分地，徙倚湖山欲暮时。
五月淮南寻旧庐，百花洲上杨柳疏。故人朝对白蘋渚，胡儿忽传赤羽书。
何人半醉眼花昏，画出江南烟雨村。满世庾尘遮不得，聊将醉墨洗乾坤。
肥马尘深心独苦，鲋鱼波涸事难平。西山小隐烟霞暗，依旧春犁趁雨耕。
采石勋名须世济，陵阳今昔几人豪。含饴一笑春无价，授简梁园可惮劳。
别都制度拟王畿，双阙迢峣望太微。万乘旗常难望幸，九天楼观自相辉。
崎岖世路苦风波，物外逍遥得趣多。门掩夕阳新睡觉，数声时度采菱歌。
长林脱叶委高风，晚菊依依发旧丛。梦泽云低衔落日，中洲山断见来鸿。
与君南北漫相期，惆怅东风楚水涯。万里辞家身是梦，三年作郡口为碑。
下村正与辋川同，只恐桃源有路通。山色直侵书幌里，花香尽泛酒杯中。
天心未许此心闲，堕入鸿荒梦更悭。杳杳天涯来逸客，一芳醉我白云间。
叆叇天光云气低，一钩银色月流西。朦胧街树无人语，四野乱鸣日本鸡。
夷石心肠冰雪颜，逢时亦有好花看。玉堂可有青毡旧，不畏风霜入骨寒。
衔蝉惯恼平头奴，遥取鱼肉丰其肤。胡为掉尾懒相乳，化作青士形已枯。
堂堂祖烈旧知名，海立分符各讨征。三楚寇招宗泽骑，八闽星堕武侯营。
付酒一杯真乐事，读书万卷是愁涯。更尝世故知閒味，河水依然鬓自华。
尚书自进金襕制，学士亲题紫诰文。白发匡宗无补报，不才深负圣明君。
沉香亭畔月华流，掌上孤鸾镜里愁。舞罢春风却回首，六宫红粉总包羞。
嗟哉人中亦有鸮，东山风雨愁飘摇。人间惜少恶溪檄，畀出浊水公为妖。
一命周行列镐京，閒官刚喜玉堂清。紫薇兰省聊通籍，绿水红莲亦宦情。
梦寐平生杖屦从，惯看高论吐长虹。滕王阁畔樽罍共，房琯湖中啸咏同。
老鹤梦回清露滴，佳人信杳碧云凝。五旬不雨心如醉，赖有新篇破溽蒸。
争道先生百世师，富春山麓起崇祠。残碑尚刻希文记，终有廉贪立懦时。
三尺剑横双水岸，五丁冠顶百神宫。闲铺羽服居仙窟，自著金莲造化功。
西风初别塞垣秋，迢递分飞楚水头。客里心惊那忍见，故园兄弟更关愁。
风清月朗出泥滓，浮世升沈若流水。局外閒观十五年，朝荣夕悴纷难纪。
老树津亭缆客舟，鞭蕖香歇蓼花抽。越山只作古时翠，胥水半随人事流。
閒乘野逸神尤旺，静少牢愁梦亦安。好爵浮名能有几，人间翻覆自悲欢。
越调管吹留客曲，吴吟诗送暖寒杯。娃宫无限风流事，好遣孙心暂学来。
轻睃华盖摹唐俟，傲岸南冠厕楚囚。凭扯血书成粉碎，岂真吾道遂云浮。
古有孟轲难语觉，时无颜子易为贤。读书每到天根处，长惧诸公问极玄。
一榻昏昏睡起迟，去来如梦至今疑。才回江海千重浪，又对风云百变棋。
遥知剩种旃檀树，便拟同焚艾纳香。勉为龟蚨驱兔颍，愧无雄健亢三长。
梅残万点路傍雪，桃露一班梢上红。惆怅六鳌山已去，了无情绪答春风。
不丝不谷不受尘，一笑不用捐千金。曲眉丰颊从杂陈，虽有多喙无一嗔。
莲步轻移拜案傍，气飘兰麝启莺吭。宠恩隆厚何由报，惟祝绵延宝算长。
随人趋步庸非俗，取意妆梳自入时。大手只宜台合里，不应犹话鹿门期。
良辰乐事两相关，不可不求今日闲。有酒能赊堪荐菊，无灾可避自登山。
杨柳梢头月正圆，摇鞭重定定情篇。此身未许缘亲老，请守清闺再五年。
恩予琳宫庇病身，闲中得近酒杯频。偶成五老追前会，仍喜三公作主宾。
白发荒凉钓渭滨，宅心非是为金鳞。不知丝线长多少，牵掣江山八百春。
花间春鸟语喈喈，道在其中动我怀。红艳几时长久住，年年依旧看相挨。
静拂琴书寻密契，时因斋戒具甘蔬。门穿藜径裁尘迹，车马无烦问广闾。
玉作车辕蒲作轮，当初不起颍阳人。一家总入嵩山去，天子何因得谏臣。
子仪不起浑瑊亡，西幸谁人从武皇。四海为家虽未远，九州多事竟难防。
弯弓半夜没白羽，飞鞚晴昼生黄云。今之图画无乃是，披卷似觉阴风起。
康庄咫尺有千山，欲问紫姑应已还。人似常娥来陌上，灯如明月在云间。
风月满楼供一览，乾坤万里豁双瞳。片云迥逐斜阳去，知落淮山第几重。
芍药抽红叶未齐，畦丁笼鹤避花时。始知有喙长三尺，输与藏头曳尾电。
酒酣众史稍欲起，小胡捽耳争留连。为胡止饮且少安，一杯相属非偶然。
半世轻随出岫云，如今归作卧云人。小山有赋招游子，大块无私佚老身。
益友相随益自强，趋庭问礼日昭彰。袍新宫锦千人目，马骏桃花一巷香。
山僧閟之逾拱璧，金气夜半冲屋甍。凡物不作千年赏，高炉所赦今连城。
为邻古井无波日，试挈铜瓶待月明。独抱斯文慰幽寂，莫辞万象与逢迎。
洛下微吟聊拥鼻，西山爽气为支颐。肯将翰墨悲流落，寄语三闾彼一时。
桑田沧海世如流，万劫筹山此处求。座下金羊惊暖沍，眼前玉兔识春秋。
招潮瘦恶无永味，海镜鑯毫只强颜。想见霜脐当大嚼，梦回雪压摩围山。
摘得菊花携得酒，绕村骑马思悠悠。下邽田地平如掌，何处登高望梓州。
信矣百年谁不死，哀哉三子亦相从。烂为井底泥无恨，肯顾区区马鬣封。
何地幽清可纳凉，幽清无过绿荷塘。微风拂袖秋先到，更有熏人一味香。
和鸾采齐要骕骦，一铎便足谐宫商。知君云壑有松房，南阳耒耜心霸王。
人生果若戏台空，日日笙歌乐不同。万事当能制所欲，报偿何惧百年终。
康济此身殊有道，医治外物本无方。风流二老长还往，顾我归期尚渺茫。
一曲涧流虽浅澹，数株花蕊甚分明。床头周易初无恙，酒困茶醒底用情。
桃花何以武陵溪，试唱新吟续旧题。游舫半通沙市外，故人多在画桥西。
蓓蕾不妨供小摘，茱萸聊复伴孤斟。重阳何必今朝是，从此篱边日访寻。
乡人见客面颜开，客子还乡意极哀。白发老亲情最切，阿姑阿姒不同来。
此山自合巢古仙，谁教凿险通人烟。世人奔走仙人笑，山中讲学声琅然。
少酬大旱为霖愿，同有长生报晰心。春酒介眉兼志喜，兕觥遥为使君斟。
城郭尘埃不到身，扶溪看老百回春。里中物态浑非旧，墙外桃花只卖新。
移家门向竹林中，小院时闻松柏风。来往每思同长老，见知真愧自儿童。
百尺高楼接太荒，开门时对远山苍。断云归岫形千变，圆月入窗影四方。
一段幽光初破冷，数枝奇色已含胎。正教雪重终难压，猛觉春酣祇半开。
座外群龙好舞戈，南征江海北争河。别来大国成焦壤，何处名山可烂柯。
雨后溪流深更深，倚栏照见一生心。青山只在桥南北，枉自穿云渡水寻。
春游啼破恼残鹃，龙汉惊逢末劫年。漫道诸天张帝网，杯前有路放诗颠。
寒霭细分山远近，野歌相应路高低。孰知倦客萧然意，水品茶经手自携。
何取累累兼若若，终成莫莫与休休。花前适意三杯酒，万事忘机对白鸥。
金石论交半化狼，竹桐吾味暂栖凤。陶篱三亩新荒迳，孔壁千秋未坏堂。
王钗半落珊瑚枕，金屋低垂翡翠帘。莫唤女医来问病，逢春自是可曾忺。
江水汤汤五千里，苏家发源我家收。东坡下游我上溯，慌忽遇之江中流。
蕊宫裁诏与宵分，虽在青云忆白云。待报君恩了归去，山翁何急草移文。
此地赏心唯汝共，万方愁目欲何依。要知寒食山中意，萍叶江湖几是非。
马头黄绶令勿跪，恐有当时高蜀州。拜迎官长亦细事，鞭挞黎庶将何求。
人言此去几百里，井里萧索惟榛菅。度君自沮君不顾，学贵就道宁求安。
岁暮丹砂和玉屑，日长羽扇映纶巾。城中冠盖多如雨，解识尧夫有几人。
城笛秋闻愁更多，相逢相慰夜如何。花明旧宅思棠棣，泪尽穷途愧蓼莪。
七十年华鬓未霜，道情偏称宰丰阳。早衙请印无仇览，夜榻围棋祗孟光。
白首躬耕遇洊饥，江南自笑欲畴依。凌烟勋业无人许，濯锦园林有梦归。
岧峣鹫岭梵王城，秋气平分宝界清。火宅久居心独苦，云林初识眼增明。
一样无知之二虫，人生何计识鸿蒙。梦中蝴蝶一双翅，海上鲲鹏九万风。
即心即佛也揖出，非心非佛也揖出。地转天回岂等闲，即知此物非他物。
公为州牧我州民，敢叙当年半面亲。故喜来归逢稔岁，况于游倦得閒身。
春来不住听檐声，日色何曾作好晴。纵有花应欺老病，偶无酒亦过清明。
广寒宫阙月楼台，露里移根月里栽。品格虽同香气俗，如何却共牡丹开。
使节干云亦壮哉，天涯争睹凤毛回。幸从玉简称觞子，况复金陵握算才。
更无裀幕空中举，时有笙竽静处闻。猿鸟哀啼千嶂月，松篁寒锁一溪云。
一冬求雪雨还晴，剩喜春朝见玉霙。不为偶同佳客到，谁能深入乱山行。
梅子青青杏子红，绕城荷叶已掀风。莫嫌春尽无花柳，犹得清樽阿堵中。
大学无传久晦冥，英英伯氏独推明。隐斋会得名中意，明道伊川真弟兄。
冥冥学海郁何休，吹彻天南铁笛秋。万里江湖鹦鹉梦，五更风雨脊令愁。
悬崖滴水鸣金磬，激涧流泉走玉砂。欲适山林去城市，久知寂寞胜纷华。
宇宙中间道最大，禅仙并立儒为尊。谁将幻怪惊愚俗，总向虚空认法门。
丹气初升勤沐浴，芝房未熟饱耘锄。碧霄腾举人人事，莫恋污渠与臭帤。
朝来拜表夕启行，道闻小丑仍纵横。驻师螺渚不旬日，笑谈两捷惊飞声。
霜重月明行不得，怀人忆事夜如何。江南路尽寒犹冽，缓缓春光懒渡河。
华颠戚戚苦无悰，愁绝湘南六一翁。采得宜男仍谒告，未应空学顾非熊。
常思清净世情闲，遥认天平我扣关。莫道玄谈些子是，凤飞鹤宿九疑山。
塞北吏民方眷恋，晋阳耆旧已欢呼。可怜公绰堪廊庙，漫作区区薛大夫。
直弦不似曲如钩，自古圣贤多被囚。命有死时名不死，身无忧处道还忧。
室陋曾无储谷仓，稛收露积小场旁。躬耕毕竟终身苦，沃野肥田任半荒。
下泽乘车原即休，居然佳语古今留。不因伏波征蛮去，谁识平生马少游。
考槃羡尔开三径，作赋令人重两都。康济并需岩穴士，先忧宁道只江湖。
晚来扶杖看烟鬟，日落柴门夜不关。岚荡茶园横半岭，云穿松径过前山。
推琴置酒情何适，取帖披图论更精。当代如斯真可数，一潮烟棹我将行。
贵得药资将助道，肯嫌家计不如人。洞庭已置新居处，归去安期与作邻。
生前喜作死规模，强把冠裳束幻躯。儿辈对人抛好语，吾家南极老人图。
萧然一榻在行窝，支足涂龟网薜萝。自为幼安穿处久，非关仲举下时多。
小饮未尝沽市酒，狂书时复弄茅根。相思也有台官梦，梦见当年住处村。
绉石漫疑神女练，横云重认古人书。布帆出没浑无际，饱看何年筑室居。
崎岖戴月上层峰，拟借空山一夜风。爽气袭人衾簟冷，炎天此地即仙宫。
夜来踏月过临川，水面粼粼桂魄圆。此际高人方熟寐，难为一扣绿筠轩。
榕树间关鹦鹉语，藤盘磊珂荔枝红。殊方令节多悽感，家在东吴东复东。
钟随野艇回孤棹，鼓绝山城掩半扉。今夜西斋好风月，一瓢春酒莫相违。
以色事人非所安，舍身渡世奚辞难。知者何稀歌何苦，声凄双泪红阑干。
自言少小慕幽玄，只言容易得神仙。珮中邀勒经时序，箫里寻思复几年。
朱明无云剧槁暴，高舂直下九万里。安得神龙恤如燬，升天倒下天河水。
远岭抱枝围野色，行云随马弄轻阴。摇鞭喜人肥城界，桑柘阴浓麦浪深。
气似阳和处处春，但随流俗混光尘。须知舌在为身累，非是是非何等人。
北风阁雨去不下，惊沙苍茫乱昏晓。传闻城外八九里，雹大如拳死飞鸟。
是幻是真俱属妄，为空为色了无尘。禅龛一瓣遥相对，欲向维摩参筏津。
不知占得几躔星，阁尽人间聚散萍。今日重来桥上望，依然杨柳两行青。
昔人久已为尘土，犹记仪形入画图。共挽小车兄弟乐，笑挥谈柄主宾娱。
东皇生意满阡陌，不待池塘春草梦。道傍瑞麦献者谁，秀出双枝骇群众。
西湖冰泮绿生鳞，料峭东风欲中人。花片不禁寒食雨，鬓丝犹那涌金春。
洛中旧话谁拈出，几载寥寥有此杯。迂叟力辞年高晚，先贤羞与尹俱来。
斑斓五色遍身花，深树多藏断尾蛇。最是山南烽戍地，率然阵里住人家。
夜行山步鼓冬冬，小市优场炬火红。唤起少年巴蜀梦，宕渠山寺看蚕丛。
夕照楼台廿四桥，春痕不共曲尘销。柔情似水三分捲，客梦如云一缕摇。
愧无庭论发奇樽，闲放骚人大小言。徐孺真能下蕃榻，孔公尚记出膺门。
相门戚畹昔无邻，令代衣冠不乏人。怪底山林成独往，从渠钟鼎漫横陈。
先生字有千金直，乞取宁非亦坐贪。更欲从公请终卷，又虞卖菜或蒙惭。
路入天南庾岭根，梅花落尽已春深。中年气本须调护，莫受蛮烟瘴雨侵。
寄书地正当回雁，晤语身方走跕鸢。社稷于公端可卜，一篇江汉咏周宣。
人生最苦别离难，每到临歧意更酸。百里家山心怅怅，一湖烟水路漫漫。
危言空慕刘蒉策，痛哭难看贾谊书。一笑何时成破涕，为君握手话区区。
有足肯蹑朱门履，独棹南天破盘水。未容魑魅快时人，尚有头颅辨山鬼。
参差台榭碧云中，柳北松南一径通。带得棋枰无敌手，与僧不语立薰风。
问公治袁竟何如，宽不至弛严不残。不惟民绝催科瘢，吏亦不急惠文冠。
乃事类棋方入局，此心如火已成灰。凭君试问吴元白，老冠东川回未回。
病后青山足卧游，愁时白雪自为酬。开门草色迷三径，刺史干旄不可求。
霏霏春雨九重天，渐暖龙池御柳烟。玉辇游时应不避，千廊万屋自相连。
叨尘黄阁值明时，推挽英髦愧力微。海上相逢颜愈渥，箧中谁谓出无衣。
宿酒初消春睡起，细履幽畦掇芳辣。茵陈甘菊不负渠，绘缕堆盘纤手抹。
澶漫山东二百州，君恩如水向东流。楼前立仗看宣赦，白璧黄金万户侯。
心游孤屿题诗处，名玷元枢荐墨间。旦夕公归首台鼎，高斋遗躅倘容攀。
数峰奇石翠层层，一片沙泉夜作冰。月照树头风不起，白猿应见倚阑僧。
何事桃源路忽迷，惟留云雨怨空闺。仙郎共许多情调，莫遣重歌浊水泥。
家传古书数万卷，充栋牙签四围绕。兴来拈读拂蠹鱼，兴尽留残听啼鸟。
发生爪长常如此，筋转脉摇休问他。动静不干消长事，从教门外雪寒多。
历历悲欢入锦囊，三编吟草一沧桑。知君不向闲中老，珍重花从冷处芳。
朝晴遣我看芗林，顷刻浮云万里阴。拂袖凌风三十里，依然寒日照长吟。
取友要如山胜己，居官宜似地青帘。边庭未静尚赤甲，鼎鼎欲调须白盐。
卑能蕴高而为谦，高能生明是为贲。芒鞋价长今安之，撰屨欠伸吾老矣。
西对户庭徐孺宅，北传钟梵给孤园。欲知嗣续无穷胜，两两荣归汉使轓。
掷柳迁乔太有情，交交时作弄机声。洛阳三月花如锦，多少工夫织得成。
白发每逢师柱史，青门何处觅秦侯。岂知目断烟霞客，欲问卢敖竟莫留。
早辞钟鼎乐丘园，盛福完名众所尊。星象忽惊前夕变，耆英今复几人存。
子真家世子云乡，风力才华岂易当。回首古人多隐约，致身今日独辉光。
国语殊方每异闻，象胥译馆号同文。百年旧制拘绳臬，群喙狂言酿寇氛。
离花影度湘江月，遗珮香生洛浦风。欲结岁寒盟不去，忘机相对画图中。
如友如师缘未了，惟精惟一道无穷。江东犹有椎心客，直把诗筒作泪筒。
春山处处客思家，淡日村烟酒旆斜。胡蝶不知人事别，绕廧间弄紫藤花。
且与祖龙相颉颃，大施霖雨谩悠扬。归来好护安禅石，莫作巫山一梦长。
可惜新年雨未多，不妨剩与决天河。农人皱得眉头破，无水种秧君奈何。
所翁先生人中龙，豪气下吞江海空。当其得意作龙首，老手直与神天通。
昔为京洛声华客，今作江湖潦倒翁。意气销磨群动里，形骸变化百年中。
画图展尽潇湘绿，窈窕新词写啼竹。薄衾笑拂又经年，已报莎鸡入重屋。
铅锡点金终属假，丹青画马妄求真。请观风急天寒夜，谁是当门定脚人。
围炉烧栗忘放分，蹙雪访梅喜春至。窥园细看百卉动，陟榭满挹千峰翠。
济世功名肯力为，风云遇合贵逢时。欲知辟谷师黄石，便是扁舟号子皮。
郊何为寒岛何瘦，新雨能来宁论旧。今宵烂熳得好晴，知是何人补天漏。
青年文彩最风流，玉署朝趍淂自由。退直归来无个事，绿窗相对拓茶瓯。
屋建瓴高天并泻，撬因地险虎真飞。此间尽运降龙木，可战天门百八回。
一生梦幻本如此，过眼浮云安在哉。独倚斜阳吊今古，乱鸦飞处一舟回。
稚子那知朱亥里，酒人争问信陵坟。旧愁销歇新愁起，三夜西窗梦见君。
北帝潜驱又弭鞭，那堪风物更凋年。此身荡潏随流水，造物炮烹及小鲜。
疁邑坟荒惟宿草，玉堂人去几秋槐。诗仙应赴诗家供，一殿寒斋定一来。
为爱溪山来永州，黄茅白苇使人愁。驱车遥指嵛峰去，峰在潇江最上头。
序移玉律阴风急，气应金商太白高。惜别折冲尊俎地，莫容南牧越临洮。
风涛飒飒寒山阴，熊罴欲蛰龙蛇深。念尔此时有一掷，失声溅血非其心。
平旦梅花契冷红，越香何限水流东。陈年翠袖新年恨，尽在吹香笑语中。
新州竻竹有荒城，一夕西风吊古情。旧址沙沈文献宅，高标苔没马援名。
焚膏继晷且穷年，荣悴了时却在天。莫把光阴虚度了，吾徒耕道若耕田。
萧萧指下生秋风，渐渐幽响飕寒空。月明夜气清入骨，何处仙佩摇丁东。
昔人谓书乃心画，浮沉直挠皆相循。公心远可此书鉴，体不姿媚一以淳。
夜帐论兵银烛抚，春庭称寿綵衣趋。苍生久堕巅崖苦，定有嘉言赞庙谟。
祠宇重新古驿旁，姓名犹觉满城香。五奸已褫权臣魄，一疏堪争烈日光。
要结灵山未了缘，山中草木亦欣然。大江南北经年梦，明月东西一夜圆。
饥狖连臂喜跳掷，渴鸟引喙鸣钩辀。碧甃光中辘轳晓，银床侧畔梧桐秋。
驯鹤飞趋双凤阙，紫骝嘶度五羊城。赏功更拟登台辅，丹陛时闻佩玉声。
东风昨夜忽相过，天地无情柰老何。千载方来那有尽，百年未半已为多。
天清海静晚晴空，潭底嫦娥妙化工。半定半挥云母扇，或开或合水晶宫。
朝炊妇煮菜盈筐，逾午厨中少见粮。迟饮薄饘难化乳，儿啼索食到昏黄。
筵中凤有将雏曲，膝下龙传上客觞。不为老夫疏笔札，欲标高榜德星堂。
好雨当春过一犁，我公远忆故园西。孤篷稳转清滩急，十里行穿绿树齐。
民彝天理久沦斁，闻此肝胆为昭苏。禽虫微物岂知义，乌性至孝由中孚。
光阴老去漫匆匆，千骑南来岁又穷。竹瘦固应留晚节，梅开宁亦待春风。
莺花紫禁回头梦，烟树青山抱膝看。最忆旧游诸阁老，别来零落汉衣冠。
昨日名园锦万丛，一宵风雨树头空。浮华往往皆如此，谁解看花似梦中。
青紫貂蝉分不容，狐裘犹得赐微躬。恩来窈窕宫庭内，春在蒙茸领袖中。
文章要得江山助，不谓闺中亦有之。诸葛寨边曾问俗，越王台下自题诗。
维梢小艇亦可怜，一棹便抵中峰前。若教饱吃含桃去，蜡屐登山也自便。
松桧参天几万株，清阴夹道暑全无。暗泉深洞尤难写，拟借君诗作画图。
豪家此日醉金樽，驴背愁诗睡正昏。野雉一声惊梦散，苍烟起处是前村。
不须歧路萦新柳，好向家林养旧柯。榱桷栋梁均有用，棆才未必计如何。
敲欹驽骨诗犹悔，哭白乌头夜未残。片霎鹃声夕阳里，南陔无处采幽兰。
丈夫效死以成人，何事临危反爱身。有靦闺门全节义，伤今思古泪沾巾。
近者戏作凌云赋，笔势彷佛离骚经。负书从我盍归去，群仙正草新宫铭。
老涪一笑古风天，宋雅堂堂二百年。点尽白头山阁雨，为谁聊泊太湖船。
地尽东南沧海据，龙窟蛟宫自无数。客行千里见山高，却到东州地穷处。
落叶平沟日满廊，幽居又赋第三章。喜无俗事干灵府，恨不终年住醉乡。
仗节亲宣诏语还，敢期幼稚得重看。铁衣冷挂龙鳞静，宝剑高藏玉彘寒。
四壁阴阴吹雨足，画峦活舞玲珑玉。天孙夜夜踏歌来，一曲飞珠二万斛。
萧瑟秋池撼晓风，江妃旋旆水云空。未教零落千擎雨，尚借柔酣一点红。
天碧轻纱只六铢，宛如含露透肌肤。便教汉曲争明媚，应没心情更弄珠。
月琴三柱四条水，圆魄移来混俗耳。自古从今清且奇，五音一弄惊神鬼。
明明行路有神仙，世土求仙却不然。贪冒苦多廉让少，恐君未得尽天年。
北落师门霄汉间，阴云粉沸夜漫山。水声乱趁龙门道，月色斜窥碣石湾。
东风吹雪阴复晴，西日冉冉林间明。著水苔衣渐涵绿，向阳竹鞭初引萌。
身方否极当如泰，命到能时亦似穷。此事总皆由自己，算来都不属天工。
山上仙踪丹鼎在，郭边溪色市桥分。公余若起吟游兴，游处多应儿白云。
清江斜抱岭根来，暗石冲波却倒回。幸自琉璃青一片，落滩碎作雪花堆。
珠还合浦渊争媚，剑化延津斗亦寒。胜具未论遗恨在，叹予白首泪难乾。
长干柳暗马如织，白下花明酒可酤。使节归来应未晚，扁舟秋水满江湖。
频年已喜稼无贼，今岁尤欣禾有孙。回首江南田谷口，西风飒飒倍消魂。
湖波微涨日初长，水面花香柳绿黄。沙鸟喧嘲随笑语，鯈鱼惊跃近舟航。
未酬谈笑形相得，稍问姓名意已亲。落日还归城阙去，愧君云水一闲身。
使华馆伴日宣劳，风雨连床夜作逃。爱惜太痴如拱璧，弃遗胜读若秋毫。
云鬓双明骨更轻，自言寻鹤到蓬瀛。日论药草皆知味，问著神仙自得名。
齿宿何妨意尚新，向来误认假为真。漏名左相门首客，占籍愚公谷里人。
负谴虽安不敢安，叠猿声里独之官。莫将彩笔闲抛掷，更待淮王诏草看。
上沽头与下沽头，上下沽头惯覆舟。昨日使君临堰上，沽头上下是安流。
今日犹为国有儒，奄奄气息李曹无。薰天时见苓通帝，抱义真伤咫尺孤。
海霞照灼散青烟，历历星榆在晓天。松韵寒烟绝世态，鹤翔高顶应鸣弦。
垂趐昨年辞帝都，散花今日见门徒。乘杯老去还能否，击钵狂来未信无。
待得郎来月已低，寒暄不道醉如泥。五更又欲向何处，骑马出门乌夜啼。
春风日夜晓清真，不惜天香染世尘。寄语山僧休书扫，石间留取作毡茵。
初惊簌簌响蟲书，稍觉霏霏入草庐。直是谢娘工说似，未腾欧叟不言知。
瓶封菊蕊冬藏酒，馔入溪头早市鱼。天半逢君能爱客，不妨高枕当吾庐。
诗翁山膊鬓飕飕，只向岩幽了白头。欲共君家阿戎语，蝉联书笥吐难收。
还同逐客纫兰佩，谁听缧囚奏土风。多谢贤侯振吾道，免令搔首泣途穷。
钱郎画君在阿堵，点着君应便飞去。曲江红杏红刺天，是君为天行雨处。
朔南万里使车驰，忽得山阴虎节归。华省班联青琐贵，故乡心逐白云飞。
狄公门下孔坛中，化雨何殊发育功。天上种时和露碧，日边栽处倚云红。
朝歌屠叟无与语，一日投纶见明主。大车槛槛行周道，轮辐中规箱中矩。
怅望隋堤日晚时，万株垂柳尚如丝。可怜秋色年年改，帝子无愁竟未知。
乘潮怅望随飞鹢，访胜如何托画熊。翘首层峦三百六，相思多在铁桥东。
摩室与居问亦祥，只言永诀语琅琅。情知竖了膏盲病，谩试庸翳补演方。
人到玉门嗟晚岁，曲翻金缕溯芳年。无情更发台城感，转眼青青大道边。
已付身心毕竟空，念头了不到穷通。既愚宁免日三省，是圣未妨时一中。
造化密移真戏尔，富贵时来则为之。盱盱睢睢亦何益，磊磊落落真大奇。
瓦盆添水火微燃，茧绪抽来细缴全。不似贵家华屋底，空教纤手弄清泉。
小涉移中公事笔，又怀剑外史君章。同朝多日相从少，不唱阳关也断肠。
桑梓祇应传故迹，蓼莪未忍读终篇。红楼勘破繁华梦，百级浮图火底莲。
袅袅腰枝翠拂眉，河东柳家娇女儿。江南烟雨楼百尺，楼上何人题好诗。
爨动晓烟烹紫蕨，露和香蒂摘黄柑。他年却棹扁舟去，终傍芦花结一庵。
团团霜月悬中天，闺中少妇私自怜。捐躯许国丈夫事，莫恨不如霜月圆。
莫将蕉叶评摩诘，且撚梅花慰广平。更忆缑山可怜夜，怯寒谁与伴调笙。
南村老婆头欲雪，晓傍墙阴采桑叶。我行其野偶见之，度问春蚕休日结。
朝簪未解虽妨道，宦路无机即是禅。铃阁悄然私自问，郡斋何异玉堂前。
高人箕踞得所籍，焦柈不羡天厨丰。我欲从君觅羹法，有田种秫园栽菘。
石臼深深长绿芸，土人犹说魏元君。金银气逼清宵见，鸡犬声疑白昼闻。
杖藜閒步小园来，喜见寒梅一萼开。若无春意犹羞涩，应待诗翁着句催。
寒拾相逢成一笑，触蛮互胜足长嗟。人生保是争名利，名利看来细似麻。
玉钗半脱云垂耳，亭亭芙蓉在秋水。当时薄命一酸辛，千古华堂奉君子。
越岭仙姿迥异常，洞庭春染六铢裳。枝横碧玉天然瘦，蕾破黄金分外香。
残溜声声水竹西，荒村日午数鸡啼。舟横古渡无人处，一树野桃开碧溪。
纷纷世上筝琶耳，古乐亡来孰经理。囊中幸有孤桐枝，絙以朱丝差可喜。
梦里不须惊宠辱，胸中那可著穷愁。近闻东海多方士，愿与刘安物色求。
千里归来访故人，喜闻结屋涧之滨。手披青史寻高士，头戴乌巾学隐伦。
天造神藏发有时，眼力收罗一朝尽。连甍接桷插星斗，槛栏分明嘘老蜃。
孔子犹须晚封楚，周公只合早归东。林深近亦闻时事，小驻油幛请下风。
百年何幸长康健，自古难逢是太平。安得可人吴御史，一壶春酒共啼莺。
弟为龟湖妹制碑，伯姬舍我复何之。今彤史笔嗟谁炳，古锦囊诗独姊知。
自经荐引到銮坡，感激恩知入网罗。多少冤魂泣青史，恩知两字误人多。
楼台瞩望犹如积，城市驱驰殆欲僵。辛苦农家应击壤，遗蝗入地麦青长。
双鹊营巢浪苦辛，拣条衔折不辞频。旧条老硬新条韧，却向篱根拾落薪。
閒约攀杨度水初，平波草色绿双趺。不知荔子湖边月，今夜孤帏照我无。
系匏於越壤田薄，双鲤铜梁仆痡赁。揃白追游味殊寡，所图荣绮访仙臞。
得路谩誇腾踏去，有巢何待倦飞还。近来生意君知否，种得琅玕与药栏。
故人消息到吾庐，红药阶前问起居。买醉春风情未减，龙川何意卧相如。
吴波晴浸夕阳红，一语丁宁北去鸿。颇觉淹留添发白，不妨羞涩剩囊空。
我叹飞蓬随逝水，佛言祇树碎微尘。扶疏老屋饶新意，数点梅花度早春。
末俗由来不贵儒，愚夫愚妇恣揶揄。束书合向山林隐，绝迹莫登名利途。
鹤发垂肩俨寿星，儿童扶立耀门庭。存如掣电何须计，生已垂光不足惊。
月白风清身酒店，山遥路远手仇头。识知这个雪峰后，人不言愁我自愁。
兰芷由来楚泽多，朝朝采撷行还止。海内声华久识君，相逢却在武昌市。
使君事业此权舆，军政留心尽返初。尺籍伍符须补阙，连营列戍且群居。
武侯祠堂不可忘，中有松柏参天长。干戈满地客愁破，云日如火炎天凉。
名园有一已堪誇，胜事三园属一家。杖策可游缘近宅，得春最久为多花。
岸帻不妨横醉榻，萦眉时复度新词。溪山风月年年好，长与高人啸咏期。
棠梨三月吐花齐，布谷飞来树上啼。想见小园微雨过，春光都在石栏西。
乾坤五月气炎歊，丞相忧农心更焦。思脱尘埃遗暑湿，拟排寥廓御风飚。
树木交阴鸟自呼，蘧蘧残梦破华胥。虚檐一道风如水，展尽床头几叶书。
鼻亭兮不记营道，苏侯兮已屏尧庙。愤王去兮响莫出，狄梁公兮方草檄。
极目湖光彻骨清，无风犹觉尚坚冰。心安处处皆堪乐，未必西南是得朋。
叠阜晴冈间碧漪，势如盘谷转逶迤。游人莫道青山远，四顾葱葱亦得奇。
如此江山信可怜，欢虞霸政百余年。黄梁饱饭红灯上，小户家家弄管弦。
旻德一喝如雷响，兴化一喝响如雷。锦袍玉带真潇洒，记得当年老万回。
闲将绿绮弄清音，招得青山作故人。烟霭谩呈千样巧，松篁长贡四时新。
三乘如来悲愿力，身如光影现十方。持经不染文字相，是名第一离欲者。
抱书欹枕对昏灯，倦眼迷离认细蝇。度鬓蓼风何乃尔，钻心蛩语竟相仍。
人物风流今已矣，交流零落痛何如。从兹道义谁相告，每欲临文辄废书。
老年尚喜管城子，更爱好山江上青。武林秋高晓欲雨，正若此画云冥冥。
群阴剥尽一阳生，牢闭玄关莫妄开。静极极中观一动，天心莹彻悟元来。
南亩东风万种肥，花边烟雨上蓑衣。灯前细与儿孙约，老子生涯汝自知。
诗律欲并元刘驱，郡政坐使豚鱼孚。编辑妙制纪殊绩，喑不措手吾非夫。
廿年前此借僧单，留得松声入梦寒。岁月可惊吾辈老，风烟仍作故人看。
病起正当秋阁迥，酒醒迎对夜涛寒。炉中药熟分僧饭，枕上琴闲借客弹。
柱础下连坤轴壮，檐牙斜插斗杓高。观公磊落真人杰，莫向江山赋楚骚。
土风疎鬯北通魏，语音劲正西带秦。入箸卧沙惯割鲜，溜匙云子免荐陈。
先生早年忘扫白，懶饭青菁借颜色。独馀欢伯为友朋，熟不暇篘巾自沥。
罗衫叶叶绣重重，金凤银鹅各一丛。每遍舞时分两向，太平万岁字当中。
芙蓉照水桂香飘，车马纷纷度六桥。锦幔笼船人似玉，隔花相对学吹箫。
湖上诸峰紫翠间，三年欲到几曾闲。侬今去处渠知么，不是南山即北山。
向来三老楚江滨，一笑相欢气味真。君向越溪持使节，我归台岭作閒人。
香在幽兰伯仲间，出尘标格自清閒。黄冠野服真相称，掠我招词赋小山。
白雪声高俯众鸣，纵横笔阵万人倾。端令苏李为奴隶，肯放钟王作主盟。
行藏秖办倚栏干，勋业年来镜懒看。书癖钻窗蜂未出，诗情绕树鹊难安。
天宝年中事事新，长安还有谪仙人。骑鲸去后无寻处，输与勾芒自管春。
细草烟萝郁不分，玉泉飞下坐间闻。幽花莫覆岩前石，留与僧来看白云。
三月风光连上巳，人如蛱蝶斗裙衫。两山钟磬东西寺，十里烟波远近帆。
侯门何啻朱轮十，相业今看白璧双。嗣见丰碑书盛美，玉堂端有笔如扛。
溪光淡淡秋鸿下，野色苍苍夕鸟回。不用咸阳原上望，西风临眺亦堪哀。
石溜涓涓绕屋流，山居疑是小瀛洲。星槎不渡银潢去，织女机边客倦游。
漫空飞雪岁云徂，独坐閒吟粟满肤。廓落江山千态迥，浑沦天地一尘无。
碧海浟浟样桂舟，瀛洲咫尺且夷犹。龙膏每共方平宴，鹤驾曾为子晋留。
定知谪堕万玉妃，紫府清都削名籍。可惜飞琼天不管，等閒幻作神仙宅。
廪粟已空豆方实，羔豚虽贵鱼可取。病嫌秋雨难为腹，老咽馋涎空有口。
八十仍当过二时，加餐安寝岂前知。晨梳脱发虽无数，社瓮新醅已有期。
孙楚酒楼馀蔓草，丽华宫井剩枯杨。佳人底是生南园，家世分明系洛阳。
十哭都门榜上尘，盖棺终是五湖人。生前有敌唯丹桂，没后无家只白蘋。
祇应寻胜到林泉，四抱危峰万朵莲。僧过不知山隐寺，客来方见洞开天。
新诗往往成故事，至今句法留沧洲。推迁华年弦柱换，俯仰归鬓塘蒲秋。
鱼鼓声中白氎巾，南山笋蕨一番新。长安不是无卿相，林下平津独可人。
中原遥入楚天长，道出盘江古夜郎。自许铁冠冲瘴疠，兼携白笔扫风霜。
巢营卯伏知念母，一一向来反哺雏。枭獍纵横凤高引，殄灭此族宁良图。
满城桃李斗芳新，车马春风紫陌尘。君独胡为存苦节，饥虚休学采薇人。
鸣鸠隔屋报新晴，小阁幽窗分外明。怪底女僮来涤砚，无人知是和诗成。
千载仙居已渺茫，道山佛屋自相望。春花秋草年年事，却作游人歌舞场。
王出三山按五湖，楼船跨海次陪都。战舰森森罗虎士，征帆一一引龙驹。
二十九年知已非，今年依旧壮心违。黄尘满面人犹去，红叶无言秋又归。
孤城寒角噎南楼，黄叶关山过雁秋。忆起滹沱相别处，一窗风雨梦西州。
鹦柔猩艳胜西川，有色无香意态妍。吟令美招名友聚，眠春羞并醉妃传。
观人已感荣枯迅，学道方知出处难。四海一身相系属，祇愁疲苶未能安。
松石已安通夕寐，江湖空老百年心。圆冠方袂何仙子，梦里将诗索共吟。
酒尊加饭黜茅台，白酒年来饮不来。寒舍人多无厦屋，诗翁韵少未胡柴。
黄金散尽务强秦，宁计咸阳府藏贫。六国暗投离间网，奔驰谈笑合从人。
临河循例会群贤，海上羁栖又一年。积雪涉春都作水，连阴逢霁似关天。
古木侵天日已沈，露华凉冷润衣襟。江城曛黑人行绝，唯有啼乌伴夜碪。
暮鹊投林意自深，向来一诺抵千金。面看逆旆有归色，足望穷途无好音。
梦回四壁无人语，高树萧萧似有风。独起绕池行数匝，万山擎雪月明中。
朝野方传英主事，安危宁系小臣身。银山铁壁虽难动，玉色金声本易亲。
往事飘然去不回，空馀山色在楼台。池塘风暖雁寻去，松桂寺高人独来。
三十年前客帝城，城南结骑尽豪英。湖山冷落悲陈迹，文字流传付後生。
凌风短鬓无由掠，投宿轻蹄不用鞭。一簇人烟紫岩驿，解鞍聊看月婵娟。
老知无地酬君宠，贫喜传家有父书。独有梅花堪慰藉，春风消息定何如。
安得筹边书日报，谁能荐士剡天飞。当年子羽知吴玠，尚作西撑一柱巍。
门临沧海千重险，地压高丘一再成。若论三山方外境，须将此地拟浮瀛。
赵岐交契身俱老，李汉亲传眼独明。赢得泉溪春草绿，离离烟水照坟清。
前峰后岭碧濛濛，草拥惊泉树带风。人语马嘶听不得，更堪长路在云中。
从来绝粒喜留侯，作个庵成漫几秋。未得归休桐柏去，每寻故老话台州。
独有幽怀对薜萝，故人消息尚蹉跎。已催开径延三益，为想回桡咏九歌。
诗逢佳节应酬忙，三斗何妨效汝阳。帽任欹斜双鬓白，菊无今古数枝黄。
绿叶黄花相映深，水边台畔结浮阴。何人解赏倾城态，一笑春风与万金。
红绡低击柳枝碧，满满弯弓斫鬃射。偶然穿叶未为奇，截下红绡方破的。
归来吹损芳树花，顾影萧萧鬓已华。有酒惟寻陶令菊，无心更种邵平瓜。
梅花先受东君知，一时开遍南北枝。吴姬持杯劝客醉，已恨赏花三日迟。
为农得饭常半菽，出仕固应甘脱粟。藜羹自美何待糁，况复畏人嘲苜蓿。
坳石天然印油流，飞觞寂寞几春秋。山阴千古夸陈迹，此地何人记旧游。
穹庐雪落我未到，到时坚白如磐陀。会同出入凡十日，腥膻酸薄不可食。
别来无日不思君，渺渺燕山望楚云。到县几多知识在，入门强半死生分。
怜君送我至南康，更忆梅花庾岭芳。多少仙山共游在，愿君百岁尚康强。
寒蔬离离银线乱，冻醴滟滟玉井深。坐看庭松翘翠盖，行穿野菊布黄金。
劣于郤公常奴尔，性不茹荤少陵喜。吐茵西曹第忍之，封侯骨相多小史。
眼前立是抱桥尸，悔不湔肠背后儿。洛度老胡闻血臭，汝虽合爪我攒眉。
文字失题聊记梦，国家多幸不宜诗。思量只有东坡老，未减疏狂似昔时。
异香秾豔厌群葩，何事栽培近海涯。开向东风应有恨，凭谁移入五侯家。
荔枝乡里玲珑雪，来助长安一夏凉。情味于人最浓处，梦回犹觉鬓边香。
涓涓流水雨晴初，夹道山花簇彩舆。千骑不辞迎候远，物情春意竟何如。
自昔张镃善品梅，年年玉照画堂开。吾家亦有南湖在，领取寒香入酒杯。
卧疴半月不曾来，等得来时渐次开。世外交情无久近，岁寒然后始知梅。
扁舟相送浙河滨，又向苕溪住几春。雨路无来应跋涉，雪眉闻说尚精神。
嬴女乘鸾已上天，仁祠空在鼎湖边。凉风遥夜清秋半，一望金波照粉田。
五台拔地五千丈，犹起浮屠插汉孤。我有一尊无缝塔，烦师将寄老文殊。
故里空村遍草莱，富春江上首重回。杂花满径无人扫，野竹编门傍水开。
今日谋猷须丙魏，他年宾客但邹枚。西园闻道馀春在，尚及花前滟滟盃。
秣陵杨柳又依依，芳草青春战马肥。镇静可能观后效，羁縻枉自说先机。
敦诗说礼中军帅，重士轻财大丈夫。常与师徒同苦乐，不教亲故隔荣枯。
萧骚白发满纶巾，犹是人间诗酒身。湖上悲秋新有作，眼边败意绝无人。
百货随潮船入市，万家沽酒市垂帘。苍烟巷陌青榕老，白露园林紫蔗甜。
师子林中大总持，何人不伏四威仪。争如软草铺裀卧，过尽诸天两不知。
汝斧十五初裹头，桂堂读书从我游。汝今裹头恰十五，两载东林就规矩。
长条攀折叹离披，底事人间管别离。何惟龙津能御气，建章宫里斗腰支。
世人住处我不住，世人行处我不行。不是与人难共住，大都缁素要分明。
山店门前一妇人，哀哀夜哭向秋云。自说夫因征战死，朝来逢著旧将军。
醉邀皓月常为伴，倦卧孤衾倍觉寒。那得仔肩从此卸，绿杨深处学垂竿。
陨璧闽天紫气微，十年空恨国工稀。犹馀明月人间号，不睹连城海上归。
青莲两两照山开，道是金仙手自栽。人与金牛俱不见，更从何处觅心来。
易简支离争诮切，禅关俗学互浮沉。撑眉拿眼来葱岭，公论昭明在古今。
秋入江山锦绣开，白云红叶尽诗才。句成底用三年得，槎在应须八月回。
流苏空系合欢床，夫婿长征妾断肠。留得当时临别泪，经年不忍浣衣裳。
夜坐苍颜得酒红，困来头重触屏风。径趋布衩灯花落，梦在春寒细雨中。
山石荦确复荦确，入山径投元符宿。仙都宋印已见收，圭符尚宝玲珑玉。
牛背稳如千斛舟，斜烟细雨任遨游。春风草绿江南岸，不因人唤始回头。
献纳司存雨露边，地分清切任才贤。舍人退食收封事，宫女开函近御筵。
登临不但为山水，玉节政尔观民风。因君引我看胜处，诗在千山烟雨中。
白云山上白云飞，腾达年来与愿违。鹤发慈亲应记忆，岭南游子几时归。
烟外短帘閒映柳，水边轻翼暗随风。田庐我亦牵魂梦，归去嵩阳一老瓮。
竹竿坡面蛇倒退，摩围山腰胡孙愁。杜鹃无血可续泪，何日金鸡赦九州。
丁宽与易俱东去，神秀离禅作北宗。天恐孤山无种子，一枝分擘付寒翁。
高情度日非无事，自是高情不觉喧。海气暗蒸莲叶沼，山光晴逗苇花村。
说着琼台气塞胸，天教有子慰孤忠。春秋为喜一经在，兄弟谁知异姓同。
由来高士怜曲糵，为有和气如三春。一朝骤见四从事，使我颂德思伯伦。
客底情怀空抑郁，冥中感应岂微茫。黄齑百瓮皆前定，助我平生铁石肠。
狂言淩乱原无状，秋梦悠扬不计程。只是迷津何处问，十年随例约归耕。
客中得酒薄亦好，江头烂醉真不惜。千古兴亡在目前，郁郁关河含暝色。
还乡寂寂杳无踪，不挂征帆水陆通。蹋得故乡回地稳，更无南北与西东。
富贵无名岂胜数，意气空能骄世俗。君不见拄天拄地邢君牙，不如诗人穷瞎张太祝。
东有浊河西清漳，胡为搔头卢泉思茫茫。清明在躬不在水，此曹狡狯可心死。
广陵散绝白云堕，窦公铿锵半摧破。箜篌一曲世喜闻，歌翻古调文侯卧。
九十风光能有几，东风遽作远行人。樽前莫惜今朝醉，明日莺声不是春。
云山极观半空写，下有花竹秀而野。闭门读易已三年，乐天知命忘华颠。
龙门世爱史学祖，足涉淮湘到乡鲁。儿生坠地孤在左，妇闭车中为谁苦。
伯父尔宜仍胙土，东南今复盛簪裾。经行倘上康山望，高帝雄图在石渠。
广文道出羲皇上，高士名存伯仲间。好记遐龄千万载，岱宗高亘水潺湲。
斗大山庵历几春，茂林丰草绿初匀。青山缭绕犹列戟，玉涧萦回似曳绅。
村童笑我地乌龟，爬沙洒洒风过目。昔坐火车京汉站，万头钻入蜈蚣腹。
宾阶客院常疏散，蓬径柴扉终寂寞。自有林泉堪隐栖，何必山中事丘壑。
江山此去虽多识，桃李何心亦念离。邂逅有人频寄字，要知安否慰孤羁。
占断清秋胜早春，清容别是一花神。月华星彩虽多意，不似陈玄为写真。
扁舟容与望林隈，暇日排愁水面回。陡忆昔年船口去，凝晨送我渡江来。
日日郊亭启竹扉，论桑劝穑是常机。山城要得牛羊下，方与农人分背归。
向来洛下老书生，今见诸孙更老成。不复秀才趋试院，已题文学上铭旌。
五月西湖到亦宜，千家斜日雨过时。青杨影荡鸳鸯起，黄杏衣凉蛱蝶吹。
津吏沙边立指呼，放船出锁要州符。书生行李堪抽点，薏苡明珠一例无。
水从乌石山前转，人在斜川岸上行。寂漠柴桑古祠下，我来无酒酹渊明。
才穿云过扪衣润，欲觅诗行任马迟。入栈渐深山渐好，却忘踪迹在天涯。
聒聒鸣鸠唤雨来，萧萧寒响滴空阶。不知逐客伤春恨，多少残英点翠苔。
升堂展卷人何在，访竹寻梅色尚臞。我老自怜生也后，拊编犹得叹前芜。
酷爱倾银注瓦盆，醉眠蕲簟展波纹。寻春倦跃青骢马，访异同拖白练裙。
小雨那能救旱禾，定催粟玉放庭柯。一从赋罢横斜影，谁复风流似汝多。
细蕾初看柳麦肥，春风得得绕窗扉。道人方作玉溪梦，石坞竹桥风雪飞。
女萝山鬼幽修语，渴鹿摩尼习气熏。赢得屠门留故步，侍郎排闼是杨云。
持此淹留数佳客，慰予牢落一衰翁。骊驹散后君知否，独卧山房竹里风。
忱词新沐管城枯，夜启天门玉锁鱼。借得丰年三尺雨，此郎那解世间书。
脾寒服药近方验，风痹经冬势渐微。得罪明时归已晚，此生此病任人讥。
论恕谁亏圣人道，悬颅可睹越王师。忍怜耆老疏黄发，恨把心哀问白痴。
十日狂风不偶然，未教桃李斗婵娟。关西将士曾如此，直入齐宫斩小怜。
漫漫积雪无冬夏，劫劫飞鸿自往还。若到龙庭试回首，太行一片白云闲。
大枝入汉拔龙蛇，小叶凉人雨雪遮。三代以来无此物，欲从青帝问年华。
微风软縠退以听，濯濯平远拔昭灵。吝俭物情不获巳，险阻大造故须经。
从将户口资嚵口，未委三丁税几丁。今日帝王亲出狩，白云岩下好藏形。
蜜蜂为主各磨牙，咬尽村中万木花。君家瓮瓮今应满，五色冬笼甚可夸。
灯雨蘋洲忆旧盟，游仙赋就五云深。梁园授简春风醉，吴苑敲诗夜雪吟。
蓬莱山顶玉为峰，夜夜晴光吐白虹。石髓多年化韶粉，冰华无意属东风。
蒹葭水暗萤知夜，杨柳风高雁送秋。露滴晓花疑锦绣，风吹寒竹认笙簧。
腊尽残年冉冉过，又逢春日兴偏多。故应节序经千古，自信行藏老一窝。
缟裙练帨正可怜，遽尔玉减春风前。已恨色衰甘弃掷，桃花无赖斗芳妍。
几家茅屋楚江皋，遗庙丹青俯碧涛。惆怅独醒人已远，空馀哀怨寄离骚。
南津柳色连南市，南市戎州三百里。夷陬蛮落相连接，故乡莫道心先死。
昂藏鹤貌无凡态，冷淡琴声有古风。共说圣君偏注意，朝昏须作黑头公。
身世真如鸟托林，无端郁思入沈森。浮天海阔黄云幻，蔽野山荒白日阴。
儒冠好正鬓难簪，况有酸风恣意侵。落日寒生游子屐，十年愁结五湖心。
病肺一春难白酒，别肠三夜绕朱弦。群仙正欲吾归去，共把清风借玉川。
风波定后得西归，鸟鹊喧呼里巷知。未熟黄粱惊破梦，相看白发信乘危。
夕闼未酬怀鼎志，坤臣徒起裤襦讴。忽乘鹤驭凌云去，应与丛宵造物游。
朅来诗思何低迷，欲向邻家稍乞醯。世间甲子须臾事，逢著仙人莫看棋。
青来杨柳哦春色，绿到蘼芜感物情。残月荒江一挥剑，霸才萧瑟吊兰成。
登高俯视乱山低，山势如攒万马蹄。石壁倒悬霄汉外，玉泉斜注寺桥西。
主家恩爱有时尽，贱妾心情无限思。又向晚凉新浴罢，琵琶自拨断肠词。
早衰须鬓逢人问，太拙形模引世憎。均在客中谁作伴，如何不共醉腾腾。
要与宗盟立纪纲，俯从多士较文章。人材漏纲无疏密，科目搜罗有短长。
留滞周南无旧事，布宣汉德有新诗。丰年四海皆温饱，愿把欢心寿玉巵。
古藤阴阴抱寒玉，时向晴窗伴我独。青青不改四时容，绝胜凌霄倚凡木。
学作蒲葵扇未工，手挥聊有古人风。君王别用机中练，定被南来长养功。
一竹斜风摇懒丝，归来露尽日升迟。果然造物肝肠别，人钓新鱼我钓诗。
乐守清贫年过年，何须计较苦求钱。寒灰冷灶难留火，有米无柴惯断烟。
宰衡倚赖更三圣，神器传归定两朝。几御铜符双在手，尊荣金印六垂腰。
玉槽夜压葡萄碧，石溜寒泉响凌历。水精壶中澄琥珀，醉呼酒星下瑶席。
肘后有方馀几所，眼中无障更何人。须公旧观神明复，准拟花前一笑春。
岛上岂无田氏客，江东惟有汉家兵。伤心南渡金牌诏，长使遗黎说汴京。
病根翻作忆山劳，一雨聊堪浣郁陶。心白未能忘水月，眼青独得见秋毫。
亭号清晖阚碧涟，半连村落半神仙。青山剩得云间日，明月饶分水底天。
连朝大雨天欲堕，把酒摊书无一可。出门益觉意茫然，拍岸浪花绿千朵。
已笑荣枯卢白戏，不须物我触蛮争。故人剪烛西窗约，知复何时话此生。
一声破柱走惊雷，割得乖龙左耳来。海水荡云疑欲立，电光摇帜更烦催。
矮窗欹枕看朝荣，老觉迎逢礼数生。来往颇知麋鹿性，寒暄不会俗人情。
暂携堂印过江东，冢宰权分位望同。留守地当分陕重，为官谁在故乡中。
扑面京画尘影华，杜鹃声底客思家。久陪宰相堂中食，五拜夫人庙里花。
干戈短景去匆匆，回首南朝一梦中。世事尽随天道北，春正依旧斗杓东。
诗手难题画手惭，浅青浓碧叠东南。尘愁世界忙心在，霞伴神仙稳梦酣。
留赠新诗光夺月，端令老子气成霞。无论藏去传诒厥，拈向田夫野老夸。
椒房小妓起常先，玉瓶暖手濯温泉。白头臣朔寒无履，待诏金门霜满天。
早年收得自由身，坐断窝中懒是真。日短日长唯守静，云来云去不生嗔。
宽衫松鬓态飞翔，缓踏春莎过柳塘。风恶倍怜宜主瘦，波平谁辨宓妃长。
寿张树梓待成器，方朔种桃因著花。古人既信十年计，野老今知五柳家。
越航归客又吴骖，仆仆尘途似不堪。万里风云看直北，九天羽翼壮图南。
丝丝杨柳染鹅黄，桃花乱开临水傍。隔岸谁家好楼阁，燕子一双飞过墙。
召节自天回使节，郎星朝斗作台星。花边独坐黄昏句，剩寄江西白鹭汀。
君王宣室正兴思，尺一催归四辈驰。寿宴明年当此日，蟠桃宣劝在瑶池。
释迦枉作狮子吼，尼父徒为木铎鸣。我发微声震天地，但从人外叩焦螟。
身倦无心理鬓云，颜容菱镜两相分。托鸿非是秋风季，空让梅花缀一文。
花间骏马铜铸出，枕上爱姬云化成。谁信青门种瓜者，自梳白发向秋晴。
我思此语等儿戏，员也英灵实南避。只合回头撼越山，那因抉目仇吴地。
地上皇皇虮虱臣，著衣吃饭亦君恩。不能待诏金銮殿，尝欲献诗光范门。
身为帝傅辩章公，慎恤奇丸侈后宫。更欲长生汲丹井，山中笑倒葛仙翁。
两月为官章四上，枢臣侧目志刚方。黎民拯救由饥溺，遗泽旁流晋豫长。
绮袖时宜不甚宽，自拈刀尺勘双鸾。锦茵拂掠春宵静，怯见飞蛾傍烛盘。
往事悠悠逐海波，荒祠寂寂寄岩阿。三神山下仙舟远，万里城边战骨多。
炎蒸谁解换清凉，扇扇摇摇上竹窗。准拟小轩添睡美，梦成风雨夜翻江。
我本行年四十五，生男方始为人父。鞠育教诲诚在我，寿夭贤愚系于汝。
历历尘飞沤影外，萧萧木落雨声中。三生慧业如修到，愿化梅花莫化虹。
冷句每招江客和，深心终约岳云归。晚凉却近南亭立，独看沙鸥向浦飞。
谬有生涯类蠹鱼，萧然四壁一床书。儿曹未信儒冠误，犹事青灯废耒锄。
光阴不觉成陈迹，事变何尝有定期。身外闲愁无自入，饮中欢兴未全衰。
冰柱雪车元有声，五言早已号长城。仙源迷路及春浅，盗骑解围空月明。
婆娑老桂花将绽，指点高天月渐盈。初度更逢佳节近，百杯端拟为君倾。
老矣诗才欠壮观，羡君閒燕富清欢。染羹早厌夸鼋指，食肉应宜谢马肝。
胪唱若为调众论，囊封正要看人才。千年青史芬芳远，过眼浮荣付傥来。
圣主狂奴自古容，溪山此意便无穷。谁知宇宙千年病，我与先生一样风。
万瓦丛中客里身，可怜虚度一番春。日长寻得宽心术，唤取门前卖卜人。
石鼎泉甘火齐得，混沌不死元气肥。诗书坐对为客主，一啜已见沆瀣醨。
焉支山外黑云连，翡翠楼中明月悬。未听胡笳先下泪，行人无事莫临边。
朱邸殽烝伏兵发，少年使者眦独裂。建礼门前一腔血，飞作彭湖斗间铁。
齐民本自乐衡门，水旱那知不自存。圣主忧勤常旰食，烦公一一报曾孙。
晓驰漠北暮居庸，千里山河一瞬中。江左故人知我否，马蹄声里过秋风。
疏凿而来道路通，行人万古翠微中。南山山寺题诗满，一字何曾到禹功。
舟人曾记得吴侬，煮粒烹鲜别有功。好是閒为江上客，随船还见卖鱼翁。
隄森古木严征仗，塞缭方田展角图。闲舣洛阳桥畔饮，风涛还到引中无。
岁晚都门雪未消，故人别我去程遥。霜威将臈归梅萼，晴色扶春上柳条。
越绝溪山第一州，画图城郭几淹留。閒思禹庙斜回首，髣髴云端见郡楼。
楞伽本在海中央，钵具悬知挂旧房。不泛木杯惊俗眼，一蓑烟雨渡潇湘。
舟子长歌下急滩，江风吹我怯衣单。一轮明月为谁好，无限清光照夜寒。
铁戟埋沙无戍垒，琼花选佛得经场。彯缨独立看飞雁，一忆音书易断肠。
学道元将禦穷困，浮生何必计升沈。世间机阱知难避，往者图书可自箴。
压线年年积泪痕，万端幽绪与谁论。蠹因食字频钻纸，雀可衔环解报恩。
歌楼夜宴停银烛，柳巷春泥污锦鞯。今日折腰尘土里，共君追想好凄然。
青山似识看花人，为障风沙勒好春。一色锦屏三十里，先生未信是长贫。
山魈木客非异物，深宵来扣雨敲栊。泥人三事诗文酒，相随一仆佳藤筇。
笑谈红袖日中舞，惊动苍龙水底蟠。最是一清无着处，却惭狼籍草杯盘。
莫把夭妍等重轻，赋成千韵况难名。看来好处非因色，敢向春前似有情。
交情寥落若商参，谁是如兰可断金。别去社中怀旧友，喜来湖上共新吟。
极目荒墟落木中，空山人静涧泉舂。秋来不用为霖雨，留得閒云养卧龙。
丫头小女十三余，楚楚风姿画不如。山似黛痕波似镜，把竿间钓子陵鱼。
巡内因经九重苑，裁诗又继二南风。为兄手写殷勤句，遍历三台各一通。
金钱买得牡丹栽，何处辞丛别主来。红芳堪惜还堪恨，百处移将百处开。
楸树馨香倚钓矶，斩新花蕊未应飞。不如醉里风吹尽，可忍醒时雨打稀。
神游忽到云台宫，太华彩翠明秋空。曲廊下阚白莲沼，小阁正对青萝峰。
可嗟按剑夜投珠，何异剖岩朝泣玉。昨宵月暗风凄凄，灯阴神物来听读。
儒者陵夷此道穷，千秋止有一扬雄。当时荐口终虚语，赋拟相如却未工。
礼堂朴学世推宗，尺木难撞待叩钟。识字远承许祭酒，诂经孱守郑司农。
竹开细尾搀先出，雀引新雏底事忙。老去得为裴度客，旧来频过郑公乡。
秦淮浪打秣陵关，虎踞龙盘只等閒。春入扁舟肠断否，记曾醉看六朝山。
濛濛香雾花层湿，漠漠生烟树点齐。傍险银鞍应未怯，玉壶清酒为君携。
老罢尚欲身当道，乳虎何疑气食牛。但有一愁消未得，大儿白发戍边头。
高情爽气薄云天，洒落真如晋七贤。笔下虫鱼元自得，胸中丘壑更依然。
纵横乱石豪雄气，憔悴寒花窈窕魂。谁遣岐山能寿尔，居然妒妇若为恩。
西溪力学种灵根，万卷书藏爱实园。一片丹心思报国，后凋松柏岁寒存。
陶翁清节人可追，陶诗妙处吾所师。百篇昭昭揭日月，行云流水无定姿。
乾风摆柳衰条短，骤霰迷鸿侧阵微。残岁念君同恨恨，丽章贻我慰依依。
冷艳自然欺竹柏，清香足以荐樽罍。岂非千里宽羸俗，召得阳和暗里回。
林烟漠漠鸦边暗，山骨棱棱雪外青。四十年来此寒苦，冻吟犹记陇关亭。
病树难随万木荣，闭门终日自愁萦。绣衣使者知何取，肯向民间问死生。
故山岌岌锁寒烟，未肯将心轻授传。玉女夜寻无字印，石人遥指月明前。
谁叩柴门寄我诗，迎门稚子候予归。青山唤醒十年梦，明月空怀千里思。
一枝紫竹两青鞋，只麽穷年亦自佳。理乱不知閒世界，浮休自若老情怀。
何者名为善处身，非惟能武又能文。可行可止存诸己，或是或非系在人。
苦口留君留不住，任君归去自生悲。目穷秦筑寒无泪，肤裂辽天痛有诗。
少读诗书陋汉唐，暮年身世寄农桑。骑驴两脚欲到地，爱酒一樽常在傍。
草野交游披褐见，神仙书史点朱抄。皇朝不是甘逃遁，争向心如许与巢。
筠谷珠玑北苑春，寸诚千里托灵芬。为投白鹿岩前客，何日容分兰席云。
买醉为消百斛忧，鸡窗何事苦低头。叹卑嗟老非吾愿，且把言行慎悔尤。
不随先子上幽燕，旅馆羁栖已廿年。十脡自嗤徒糊口，千钧难任独仔肩。
藕断山钟黄蘖外，枝分水转石榴头。卷帘隐几俱为乐，付与涪翁闷得不。
才諝诸公争汲引，文高后学共仪刑。相逢未觉功名晚，镜里依然两鬓青。
蝌蚪六书藏屋壁，岂比钟王论笔迹。会通意象如作易，不假语言含妙德。
何处燕昭相马台，天骝秃尾总堪哀。才名吹满诸侯耳，依旧长安卖赋来。
举头凫舄双飞去，送目鹏霄万里初。青琐黄扉对宫烛，相思肯寄一行书。
飒飒天风吹古祠，溪烟不动柳成丝。一春微雨香灯暗，尽日无言宝帐垂。
挈妇将雏趁夜行，泥炉瓦缶弃倾城。云愁月黑荒村冷，前路如闻鬼哭声。
岩下疏梅旧几枝，今年春色较迟迟。叮咛风雨休相撼，正值青青结实时。
新潮何日发吴航，屡听车音到画廊。阶下瑞蓂重对叶，座间仙令有余香。
返驾王尊何足叹，哭途阮籍谩无聊。未知遇此凄惶者，泣向东风鬓欲凋。
江城木落雁来宾，策马龙峰望帝宸。纡紫林烟凝晚岫，乱红枫叶逐轻尘。
男儿何不带吴钩，收取关山五十州。请君暂上凌烟阁，若个书生万户侯。
早行乘月晚乘风，残暑无烦苦若翁。万里边关羸马底，一秋光景乱蝉中。
剑气棱棱夜不韬，混涵江水戴灵鳌。至人身后勋庸在，新庙云边结构牢。
满城风雨重阳近，此句岂惟时节咏。古今凡历几诗人，独觉柯山有余韵。
长蛇封豕休撩乱，狡兔妖狐莫陆离。此器养来年岁久，尧夫非是爱吟诗。
自闭长门经几秋，罗衣湿尽泪还流。一种蛾眉明月夜，南宫歌管北宫愁。
纱窗日上梦初醒，惊喜官闲志虑宁。记淂金门听漏日，几回和月候龙庭。
容成三峰学御女，採精吸血兼服乳。大道本来无阴阳，劳形著相徒自苦。
时人欲作圣贤归，反己由来自不欺。谈话每虞无十步，持循长恐有虚辞。
村居为爱溪山尽，卧枕残书闻杜鹃。绝学未随明社屋，不辞选懦事丹铅。
豶豕在涂龙在泽，豺狼食肉麝食柏。蹄毛与角不对齿，啄觜两足副以翮。
翠烟深樾江村雨，蜀魄催春动归去。劝春春去劝未休，客子伤春惨心绪。
雨足千峰云路渺，水深两岸柳丝垂。裁红判白谁相惜，月夜啼烟剩子规。
今朝犹作青襟子，明日还成白首翁。堪笑愚夫足纷竞，不知流水去无穷。
岁寒心事有谁知，涧底孤松百尺垂。雪里何人收网去，让他辛苦打鱼儿。
汉口月明鸿影度，武昌云断笛声秋。行人更莫频登览，铜辇时逢帝子游。
十遇荒饥一遇丰，人间不见壁间龙。既悭雨泽空仓厄，仍广车舆小子封。
吴下酒徒犹骂座，秦川公子尚登楼。天涯几辈同飘泊，起看晨星黯未收。
驿舍夜凉陪麈尾，野田风晚从遨头。可嗟鞅掌催成去，未尽登临山水幽。
螭蛟赳赳潜潭底，珠玉纷纷溅石台。山静瀑喧皆尽美，滇边秀色足徘徊。
门闭洛阳人迹绝，指穿东郭履痕乾。凤池不比梁园客，咳唾珠玑落玉盘。
僧院疏钟出林岫，渔家微火耿窗扉。闲游要是幽人事，草露从教湿短衣。
晨烟万突杂郊氛，遥逐肩舆阅一军。云薄寒城旌外涌，江鸣远树坐中闻。
九折崎岖入杳冥，苍崖中断见云生。著身高处不知险，回首省时方始惊。
生死大权归主宰，乾坤孤柱失须弥。侧身东望吟梁父，欲寄琼瑶有所思。
盐虎模糊懵豹貔，玉峰高并自多奇。春先北菀供花事，夜入西淮奏雅诗。
追感古今情不已，竹轩闲取史书看。欲亲往哲无因见，空树临风襟袖寒。
散公城居倦车马，有如退之思东野。心画当示知心者，八十山翁来白下。
舟师欹倾落胆过，石孽水祸吁难全。山川丘陵皆地险，惟此险绝馀难肩。
舂粳入甑香炊玉，压酒鸣槽滴碎珠。甲第朱门漫豪侈，山家风味定应无。
百步清香透玉肌，满堂和气自心和。褰帷跛客相迎处，射雉春风得意时。
风霜寒水旅人心，几处笙歌绣户深。分泊一场云散后，未胜初夜便听琴。
东西南北费迁逡，下瞰窿穹忽若神。欲摘众星还罢手，人间或恐仰青旻。
行尽潇湘万里馀，少逢知己忆吾庐。数间茅屋闲临水，一盏秋灯夜读书。
尊俎应知得算强，九重霄旰在封疆。北边将殪入骄种，南甸先枭日本王。
漆简字更经学误，玉台体出选诗亡。残年欲尚鞭吾后，谁道先生已耄荒。
镜澜池上白莲香，代有悬车在草堂。星象每占荀氏里，云霞犹识郑公乡。
天阔羊城秋雁少，月明鲛浦夜珠还。试问贪泉谁更酌，不妨驻马漱潺湲。
桑条带露归蚕室，花片随泥上燕梁。历日又催春色去，田家便有插秧忙。
十载漂然未可期，那堪重作看花诗。门前恶语谁传去，醉后狂歌自不知。
手接新词绝底清，一双白眼为君青。寰区政待新年谷，江汉徒传赤日萍。
雪意宁偿别意深，辞帷凤袜刬冰心。歌成得宝愁旋在，梦到还绡泪已沈。
故园好木日夜长，友逝兄沦不同赏。改绿移红自若何，蹑磴扪萝心独往。
亦知神足信堪修，能尽无边苦际不。只恐愚人终暗昧，贪痴齐向此中求。
锦样年华水样流，一年容易又中秋。西风凌厉悲黄叶，暮景苍茫怅白头。
休将閒耳听云云，只作深居耳不闻。素志肯随时节改，清贫难许利名分。
煌煌使节下并州，俯仰乾坤豁远眸。万里关河迂马足，十年风雪敝貂裘。
日帝流光射后庭，紫云千古尚名亭。还应独饱阴符句，大赤天中一将星。
伤心欲问前朝事，惟见江流去不回。日暮东风春草绿，鹧鸪飞上越王台。
风吹云破日下照，小滩碎砾光陆离。停车暂憩道傍舍，解囊且补残春诗。
浮生一梦疾南柯，白发人间所阅多。土木形骸齐物我，萍蓬踪迹惯风波。
持缰顿辔者谁子，无复堕泪鸣声哀。刷燕秣越安足道，会逐衔烛西山颓。
禁柳烟中闻晓乌，风吹玉漏尽铜壶。内官先向蓬莱殿，金合开香泻御炉。
自古山林容小隐，只今台省有诸公。欲知别后诗成处，都在花香竹影中。
照防花睡烧高烛，护借春阴奏雪章。宿酒近来应少解，不须侧看捲潇湘。
生憎施粉与施朱，换骨玄都亦自姝。疏影冷香题不到，梦惊烟雨暗西湖。
走马率西时相宅，如龙逴海每劳躬。皇威远鬯先攘外，圣泽深孚早建中。
乍闻钟磬能清梦，欲看沧桑更上楼。白鹿不来裴相去，个中风月为谁留。
谷鸟惊啼冲宿雨，野梅愁绝闭寒烟。玉梁阁皂堪行遍，回得临江即上船。
高原硗确石径微，篱巷明灭余残晖。旧裾飘风采桑去，白袷卷水身稻归。
京尘浩浩莫能当，故向万人潮底藏。地上徒闻起天国，草间艳说适殊方。
朱丝不用挂烧桐，一曲新丰为送公。后夜老松风籁静，皋禽不见月巢空。
烟暝缤纷落日斜，五衢寒尽一枝花。我怜素色禁残雪，谁爱馀香坐晚霞。
非无烟雨无奇语，自有乾坤有此山。杨柳岂知兴废事，夕阳依旧舞腰蛮。
汉苑梦回流水在，越陵风急此山閒。悲怀岂但元丰老，望断天南月一弯。
夹辅元勋归玉铉，太平馀事入银钩。庆河一派莆阳水，长绕壶山滚滚流。
春院下帘心独苦，夜灯开卷眼偏明。抡才为国真无忝，预咏薹莱颂太平。
未应重畀临凋郡，看即归来侍迩英。平日空哦海山赋，便思怀谒问经行。
栾公社在怜乡树，潘令花繁贺版舆。县谱莫辞留旧本，异时量度更何如。
汉江水浊斑衣獭，楚岸烟深雪色鸥。未作金鳌莫惊惕，月澄清海漫如钩。
笑泊虚寒古渡沙，沉晖远衬楚山霞。江乡酒薄难支日，客路诗多转忆家。
人好牵连到屋乌，横流甚处可安渠。白翎雀冻居何择，赪尾鱼劳气倘苏。
末路可能长薄命，修途应合有良时。市头相者休相戏，蹙膝先生半自知。
三骢忽出乘楚艘，直气突兀如吴涛。大都智勇皆世豪，横身破浪亲战舠。
平望岁华摇御柳，南来王气满珠宫。何人寒谷能吹律，正见祥云映日红。
长佩高冠气浩然，从教人笑腹便便。欲持凿枘同先哲，肯竞周容逐少年。
昌黎一脉几千年，橡木繁花气色鲜。可是有能绳北斗，擎天玉柱九霄县。
全树婆娑夥匪奢，数枝纖瘦少尤佳。春风上苑吾何泰，落月孤村汝自嗟。
鸟外尘中四十秋，亦曾高挹汉诸侯。如斯标致虽清拙，大丈夫儿合自由。
往事危枰休下着，交情枯木独知寒。相逢一笑双蓬鬓，还倩何人斲鼻端。
暂著芒鞋归故丘，新诗吟罢恍如秋。麦堆去后惟君胜，荔子红时送客愁。
台端秉烛频看牍，湖上移尊暂驻舲。共说九天携雨露，一时沾洒向东溟。
徬徨恋阙孤忠在，俯仰随人百计非。犹幸诸公同笑语，归来茅店谩鸡栖。
半亩暮云禅榻冷，几番春雨水帘飞。花源自是堪逃世，莫学渔郎去便归。
谁能不徼鬻爵恩，民乃不识田亩钱。姓名堕在诸公口，去去云霄稳著鞭。
阴阴霁色赴遥岚，携手荒城思不堪。为语离人莫回首，乱鸦残照是江南。
旋长织枝宜雨绿，未删宿叶待霜红。为衣或许湘人采，清彻崇兰两佩风。
祝融之南近湘滨，地出天开戡翠珉。金阙不关尘世路，丹葩争发洞宫春。
净碾寒琼色瓣妍，冷阴围才压枝圆。锦梭风飏鸳鸯结，翠幄云攒蛱蝶眠。
秕糠粒粒裹真珠，玉杵舂来白有余。待问姮娥借金鼎，等閒令汝作蟾蜍。
江湖种橘侔洞庭，于中小者如龙睛。珊瑚枝干碧玉叶，结实璀璨罗繁星。
故国来来八十程，登楼迷却桂州城。望乡不分千山隔，上趁金乌日里行。
萧萧风雨故人来，联床夜话濂溪宅。暨阳觞咏续淞阳，陶社高张鸣社额。
秉兰近水临芳甸，泛羽随波绕曲堤。从此花期多乐事，南园东谷乱莺啼。
偏裨结束佩刀弓，道上逢迎抹首红。夜雪不劳元帅入，先禽贼将出洄中。
点点苔钱上玉墀，日斜空望六龙西。妆台尘暗青鸾掩，宫树月明黄鸟啼。
有如出门问长道，败溺压覆无须臾。子今识路又鼓勇，直到定处无纷如。
昔日炎炎徒自知，今无烽灶欲何为。可怜国柄全无用，曾见家人下第时。
六经尽向躬行譣，一字不从文义牵。自有豁然通贯日，方知日用是真元。
梦回历历雨声中，窗影分明晓色红。出户方知是黄叶，更无一片在梧桐。
春流送客不应赊，南入徐州见柳花。朱雀桥边看淮水，乌衣巷里问王家。
天妙相逢几称情，平生老菊尚渊明。千年著放莲花眼，莫遣南枝气不平。
银河半倚凤凰台，玉酒相传鹦鹉杯。若见君平须借问，仙槎一去几时来。
殷勤相送出天台，仙境那能却再来。云液每归须强饮，玉书无事莫频开。
龙楼高处彩云飞，艮岳才成事已非。寂寂长门金锁合，中州无复二龙归。
吞天高浪雪成堆，摇荡惊心眼怕开。深谢波神费工力，几回风雨送将来。
簪裾尽过前贤贵，门馆仍叨旧学荣。看著凤池相继入，都堂那肯滞关营。
精舍渐生书带草，世家原在谷城山。东归玉舄春无恙，欲共青骡海上还。
落尽琼花天不惜，封它梅蕊玉无香。倩谁细橪成汤饼，换却人间烟火肠。
黄叶如沙野色昏，疑从绝域走昆崙。弓刀寞索残军渡，云日东南一气浑。
朱门洞启俨行车，金鐍装囊半是书。君向东州问徐胤，羊公何事灭吹鱼。
人人共说梅花好，试问梅花好奈何。到底物名嫌太甚，市区酒肆尽东坡。
鸭嘴小船浅水通，获花门巷萧萧风。荆南豫北斗新酿，不比吾乡清若空。
危楼百尺临江渚，多少游人去不回。今日扁舟谁更上，洞庭波送一僧来。
一卷新诗费剪裁，元龙豪气贯兰台。几多遇合成泥爪，无限兴亡付酒杯。
使节迢遥自帝廷，真教南斗避文星。翘材或拟平津馆，驱传翻劳送客亭。
火耕又见无遗种，肉食何妨有厚颜。巫祝万端曾不救，只疑天赐雨工闲。
曾向昭容于内传，绿绨亲押圣人前。三千里路秦宫月，和雪和烟到楚天。
欲作新诗挑两公，含毫不下思先穷。贪逢大敌能无惧，彊画脩眉每未工。
造化为师非想天，流传名迹压耕烟。丹崖拔地一千尺，沧海闻钟五百年。
月弯削破翠团团，六月人间风露寒。谁觅东陵故侯去，但知华屋荐金盘。
衣冠尘土欲更洗，其奈满堤河水浊。花开叶落须强醉，壮士岂忧常落魄。
长安黄尘渐污人，朝士争为断毂走。送君昨过未央街，索火扣门来已后。
野水青山非昔祠，奠觞那得计醇醨。抛梁有咏谁其续，除却灵均世不知。
居士戏图沙苑色，河南工习石经书。山斋得此陪行散，不向相如学子虚。
老来涂抹爱闲吟，尘外何期得赏音。感谢江乡多俊侣，十分契合到牙琴。
寒节钟陵香骑随，同年相命楚江湄。云间影过秋千女，地上声喧蹴踘儿。
玉兔高啼惊夜乌，青桂低垂碍春蕨。何当捉尔泛溟渤，夜夜老龙哭深窟。
待欲争光魑魅色，何堪买烛孔方钱。屋前松柏陈尸鼠，寄意鹓雏漫滞淹。
大抵荣枯关气数，莫将零落怨天公。古来英杰知多少，一样沉沦与尔同。
束手天问色霁难，灵方徒徵改容易。虚应故典倾羊羔，销金帐煖分座位。
一种新愁消酒盏，半湾明月钓诗钩。登高有约重阳日，联步龙山最上头。
丸蜡屡传封后药，綵毫今见寄来诗。欲知父子同朝地，云母屏前赐坐时。
俚儒朱墨开冬学，庙史牲牢祝岁穰。从此鬓毛虽似雪，未妨击壤颂虞唐。
褰帷满听循良颂，趋陛依然太守章。简在只今询异等，承家况复有青箱。
星涵海面浮珠影，雨驾潮头卷穗烟。莫问旧时歌舞处，美人惆怅隔花田。
飞去无劳首重回，春风何力柳眉开。他生若作衔环鸟，莫向名花队里来。
见君颜色犹憔悴，知君未展心中事。落日驱车出孟津，高歌共叹伤心地。
已著霜花近重九，旧过茶社有寒暄。馀怀今日都消尽，坐待林灯照暝昏。
千官屏息瞻天表，万国关心在圣躬。清晓庆云高捧日，箫韶前导驾还宫。
山僧煮茗留宽坐，寺板题名卜再来。有愧野人能自在，尘樊束缚久低徊。
风棱索索许子伯，轺车督邮声赫赫。裔孙德似官亦同，独乘瑞雾开羽翮。
万粒匀圆剖罂子，作汤和蜜味尤宜。中年强饭却丹石，安用咄嗟成淖糜。
五日唐宫例赐衣，人间节物奈全非。夙忘宠辱空诸有，老阅寒炎审所依。
失性摧颓君子鹤，忘羞跳掷沐猴冠。须知六合枭鸾杂，供与闲人静处看。
一夜云衢火树空，照人唯有月华同。却思广陌追游处，都似南柯梦寐中。
执简王庭岁月深，壮心无奈二毛侵。悠悠蜀道千年恨，莫把哀辞作楚吟。
偶听爆竹惊飞炮，忽对椒盘想将才。群盗未平双鬓白，伤心无处问蒿莱。
半晴半雨龙归海，冲煖冲寒雁度淮。安得乞身依佛日，遍寻灵迹访齐谐。
云山买得无馀俸，句法流将不尽名。头白贾生非不遇，所言向已略施行。
爱民何啻如儿子，行路休教避长官。来往星源凡几岭，从今都作坦途看。
车马盈六拨不开，彩衣新著乡衣来。壮怀风月归英荡，满意江山入酒杯。
早来留得气清明，吏捧军书课日程。秉烛搀先书押了，闲攲凉枕数残更。
渊明未得归三径，叔夜犹同把一杯。吟罢想君醒醉处，锺山相向白崔嵬。
左史倚相读皇坟，学者尚得窥全浑。孰为武成二三策，宁取道德五千言。
归见岷峨无愧词，父老笑迎还叹咨。贾生未可去宣室，屯膏一州谁谓宜。
残梅昨日尚盈盈，一夜溪桥风雨声。不是微酸注香蒂，个中幽恨即验平。
再入蓬邱席未暖，飘飘又建隼旟行。交朋莫惜河梁别，乡曲初期书锦荣。
芜皋蘅薄旧相怜，一掬閒情化晓烟。醉眼相看几晨夕，垂头如诉更缠绵。
平生独以文字乐，曾未敢耻贫贱为。官虽寸进实过分，名姓已被贤者知。
金函颁诏出彤墀，特命儒臣抚岛夷。龙节远稽周典礼，鸡林重睹汉官仪。
寒木高萝几曲溪，断碑零落卧荒祠。澄潭想像云头涌，悬瀑依稀雨脚垂。
读易工夫恨不深，晚年方见圣人心。如何五十云无过，盖欲从初学到今。
庭下新来有掩门，洒然无复旧时喧。小锄轻翁从兹起，无站清时合灌园。
剪愁魏国掺掺手，辨怯齐门一一竽。已扫幽亭待清赏，更烦佳句预相娱。
开平去今凡几代，五王之后惟君在。往昔争言青门瓜，如今独数湖孰菜。
庑下赁舂身欲老，江边把钓事全非。可知去住皆无著，莫怪临歧泪共挥。
昨日黄昏始看回，梦中相约又衔杯。起来闻道风飘却，犹拟教人扫取来。
放客惺惺归别院，任他晻晻下西楼。嫦娥亦是人间意，想像含颦耐九秋。
早从诸暨厚相于，郭史能书也忆渠。万事只今同去鹤，十年依旧爱前鱼。
江边事事作山家，复有山斋著水涯。一壑阴晴生草树，六时喧寂在莺花。
同试五题为县吏，共求三字作词臣。西垣谪宦何须恨，若比罗三是幸人。
南宗要勘北机关，踏遍江湖淮浙山。始信广东元有佛，打包依旧更南还。
半卸红绡出洞房，依稀侍辇幸温汤。三郎方爱霓裳舞，珍重梅姬且素妆。
精金岂跃洪炉炼，枣寺欣闻遍界音。极目东溟波更壮，期颐默祝涌虔心。
往事悠悠歌凤去，青山靡靡识龙蟠。壮怀万里同游在，满目风烟引剑看。
戢羽孤棲怜鹤病，脱身高举羡冥鸿。星躔已应魁三象，天路须知尺五通。
枉却今年好景春，一春草草笑劳人。座中添得联吟客，结到诗缘未了因。
自述贫居百咏诗，衷情端不讳人知。阴阳消长非无日，穷富循环也有时。
此公胸次有酝藉，酒馨且旨如其人。平生误学独醒客，醉乡有地堪藏身。
渡头桃叶笑歌还，半搦腰围杏色悭。鸲鹆对为痴绝舞，鸳鸯长得梦中閒。
邻父时来陪小饮，儿曹颇解续微吟。前年仅了春秋传，後有仁人知我心。
道家者流双凰仙，迂访墙东老田叟。叟读儒书五十年，一事不成今白首。
昔君城居阅兵火，谁识山刹并焦土。佛摧塔坏过者悲，况我三宿迷处所。
高楼角晓鸣秋雨，远戍烽寒起暮云。莫把寻常望瓜步，恐惊边雁不堪问。
昔年挂席过江州，曾为庐山尽日留。断句得君相举似，夜窗应复梦成游。
冬青留恨天心醉，杨柳为官佛劫轻。末世最难明大义，赞扬非是重时英。
海天引望能供碧，霜树禁秋更倚红。回首客魂招不得，莼鲈归兴满江东。
谁在红莲阵裹行，冷冷飞玉抱山清。几番人世兴亡梦，千古云涯黯淡声。
坐于黄卷得新功，学海波中号老龙。雅以明经空四海，何曾屈膝拜三公。
未推壮邑赏平津，已采先知赦奉春。齐越淮南皆斧锧，狂胡遽指汉无人。
公干羁栖犹洛下，孔明高卧尚南阳。冷官领取閒中趣，远胜区区梦蚁忙。
莎烟痛绞鵩鸟啼，旷野无屋逃羊麛。戒师出定神魂悽，定力莫护贞心懠。
水涘伊人情缱绻，江头司马泪纵横。萧然岂是东风路，漫羡春堤柳絮轻。
不用梯媒向外求，还丹只在体中收。莫言大道人难得，自是功夫不到头。
我如辕驹幸刍豆，岂不自厌安敢避。人生谋食亦可悲，世上舍閒皆失计。
广文行实称才华，如节鸾和驭宝车。曾燕琼林天一握，却吟玉蕊示三家。
矧公早年曾饵丹，龟鹤精神鬓毛绿。久卧商山茹紫芝，行度天门骑白鹿。
荆江水阔烟波转，荆门路绕山葱蒨。帆势侵云灭又明，山程背日昏还见。
骑上扬州不可招，一朝蜕影入冰绡。凡夫岂敢留仙骥，却遣衔书赴九霄。
默默旻天祝岂灵，万千祈颂付空冥。美人丛里但沉醉，逝者匆匆谁一停。
后来汉道如衰周，德尊一作陈太丘。二方相断厉名节，不顾羔雁真善谋。
江风吹面雪漫漫，二月东风特地寒。四十病身谁役汝，小车摇兀过长干。
落月昏昏向水低，五更残烛一声鸡。只应魂梦犹东去，从此扁舟日向西。
飞腾无那高詹事，犇轶难甘杜拾遗。释梵不为宁顾计，公侯有命郤随宜。
踏踏歌来世路浮，故乡迢递去还留。青山恋我惟觚颖，白日骄人一杖头。
以手承头臂力尽，戴此巨赘真无那。八一老翁遘此厄，翻羡褙子得安坐。
行尽郊原指掌平，乱峰争耸髻鬟青。山家不识高轩过，惊走儿童户半扃。
梦中得鹿本无心，觉后人亡只见金。水出吐蕃分黑白，地穷全蜀隔幽阴。
坐来小歇过眉柱，客里那能满眼酤。肯脱襄衣借侬著，鸥边雨外且江湖。
有官只作山人老，平地能开洞穴幽。自领闲司了无事，得来君处喜相留。
吻燥未须寻曲糵，囊空谁与典絺蕉。何时匹马随街鼓，睡起频惊髀肉消。
清壑钟传晨放梵，云门诗到夜挑灯。凭君试问龙河隐，政在钟山第几层。
打门军将到山家，小国长须海上楂。冰片霞餐正浮蜜，雪穰风味更宜茶。
何妨今夜醉如泥，天意茫茫不欲知。诗草但开生面目，牢骚无损老头皮。
上阳花木不曾秋，洛水穿宫处处流。画阁红楼宫女笑，玉箫金管路人愁。
但凭有奶认亲娘，蛛网蜚丝勾兑忙。幕后昧心颠皂白，庭前信口辩雌黄。
林外炊烟细若裁，诗情引上赋诗台。萤从杨柳梢头堕，雨向梧桐叶上来。
山光左右双屏画，雨脚峥嵘万羽林。沙路晚晴归马疾，一梳新月上烟岑。
池塘澹月蒹葭冷，篱落西风橘柚香。六代江山金碧地，断碑留得管兴亡。
出岫无云难作雨，回头有岸即登程。此行不为鲈鱼脍，藏拙山林过一生。
杉松庑门森老苍，佛屋深夜幡花香。借床健倒怳何处，梦随潜鲒的夜榔。
成败功名付偶然，男儿要是死生间。故应城破知肝胆，飞矢何劳记贺兰。
囚居依旧似牛棚，雨打风吹巢又倾。才气总遭君子忌，疏狂常被正人轻。
一年春事赏心同，千里湘皋曲未终。别恨乍随帆影去，柳条眉晕半丝风。
今岁山梅特早开，北枝已是点冰苔。墙阴一树封残雪，笋脆芹香待客来。
去年今日此门中，人面桃花相映红。人面不知何处去，桃花依旧笑春风。
青鸟当时下紫云，绮囊书祕露桃新。莫嫌夜半移床远，朱雀窗中别有人。
遥遥华胄自由余，识量深沉岂浅夫。半载从游殊半面，临行一语可能无。
甲马营中紫气高，属猪人已著黄袍。此回天下地无事，可是山中睡得牢。
草木金银皆滓质，云霞日月属朦胧。更饶吐纳并存想，总与金丹事不同。
常於静处著閒身，别是清虚冷淡人。禅里断除千种法，吟中消受一生贫。
风人所作葩而正，治世之音乐以和。他日薰弦要赓载，勿为处士五噫歌。
朝罢正元改岁华，都城飞雪夜如沙。似知天上焦劳意，来作人间散漫花。
百年世事随风烛，二纪才名独冷官。谢砌馀芳知未泯，森森儿侄长芝兰。
自得花枝向远邻，只忧轻负一番春。无何宠贶酒双榼，少室山人遂不贫。
归来笑谓宗少微，汝曹匏系终何依。男儿有足不立槁，尺鴳大鹏俱饱飞。
东风习习春犹浅，小立徐行娇步软。梦馀杨柳尚含嚬，睡足海棠犹力倦。
一世凄凉朋友恨，九原涕泪岁时深。逢君若自传家法，顾我宁堪话此心。
文园病思乱如飞，禅榻逍遥谩息机。渐喜珠丝封药裹，未容鹤发上簪徽。
一角辽阳蜃气昏，神州破碎不须论。冠裳几见投东海，锁钥何堪寄北门。
樗散承恩贬旧封，全生犹得远从戎。朱衣赤绂关河梦，白草黄沙雨露重。
传派传宗我替羞，作家各自一风流。黄陈篱下休安脚，陶谢行前更出头。
凤历争看新节序，龙钟愧说老精神。相思南国今宵梦，策杖西溪路不真。
百尺孤亭落照间，六朝遗迹草斑斑。荣华有尽英雄去，江水无穷鸥鹭闲。
拾翠尽除间著作，炜彤兼复古精神。大江东望文明水，遥视飞行比电轮。
武皇西顾眷诸羌，数纪承平斥堠荒。骤报姑师遮汉使，更传胡马渡前王。
花落花开岁月深，又将身世絮孤琴。四方鸿泽无生气，一曲龟山有杀心。
平湖八百里多奇，君曾纵赏无余遗。不知风月谁为主，夷犹未必如当时。
独夫亡国固宜哉，不省鸡声是祸胎。辛苦朝歌城下土，暂成宫殿却成灰。
修程万里未为赊，年少曾逢世运嘉。早擢高科题雁塔，合班迩列餍龙茶。
玉树枝成终古诀，紫薇花对别人开。时危国蹙英贤夭，空撚霜髭赋八哀。
平一邱壑胸次间，长情自恨无时闲。干戈逐我出乡曲，散浪却不拘尘寰。
关河日日悲长路，霄汉年年望后尘。愿指丹梯曾到处，莫教犹作独迷人。
丹青业在堪垂世，白玉楼成易促人。社里姻盟皆可恋，未听邻笛已沾巾。
平生吾子最知心，巴陇飘零岁月侵。万里喜闻身尚健，五更惟有梦相寻。
阎罗十殿柏台高，录鬼簿中分尔曹。在世须当修美质，届时循品得酬劳。
累累墟墓葬西原，六代同归蔓草根。唯是岁华流尽处，石头城下水千痕。
曲江清澈碧琼软，海山孤尖翠屏展。天颜有喜后夔知，一奏云韶供亚饭。
静里改诗空凭几，寒中注易不开帘。清词一一侵真宰，甘取穷愁不用占。
城西万绿未全髡，独抱幽忧一室昏。屡梦屡醒才半夜，难忘难忆奈馀黁。
肃然穷巷冻堆堆，高卧袁生梦正回。拥鼻微吟烧榾柮，茅柴也荐两三杯。
古学陵夷失本原，读书万卷误元元。从今相勉躬行处，土庶人章数十言。
縠文金柘绕名州，于越西来路尽头。城倚万山为保障，兵冲三省是襟喉。
往事依依幻亦真，分明笺字墨华新。离筵曾照西楼月，别赋空怀南浦春。
博士独能名玉棐，使君还许寿灵椿。宣城此物常充贡，谁与连艘送万囷。
一曲歌云劝玉觞，归来斜月恰侵床。小窗细嚼梅花蕊，吐出新诗字字香。
锦缆罗帆翡翠舠，长年催趁午时潮。江头杨柳深相恨，折损春风几万条。
冠冕分明见盛唐，百金谁购宋宫藏。山人妙绝丹青手，学士名高翰墨场。
千里山行一月程，攀层蹑级几宵征。明朝猛入遂宁路，闻说夷途砥样平。
屠龙肯信无高手，画虎虽成亦强颜。马革裹尸徒自壮，争如投老得生还。
高楼玉笛应清商，天外数声新雁度。园林草木半含黄，篱菊黄金花正吐。
昔时师友尚草创，忆子诸父勤磨砻。春台自令车马绝，桂树未厌铃旗重。
示病想同摩诘病，读书还著子云书。梅霖十日宜高爽，试共登楼一豁舒。
风风雨雨未开晴，忧病忧田白发生。闻道西园尤作恶，小僮欢喜拾残樱。
风凋古木秋阴薄，月满寒山夜景虚。但得中兴知己在，算应身未老樵渔。
沾泥已分不飞绵，空忆灵和最少年。九十日春都过了，禁他三起复三眠。
微雨微风寒食节，半开半合木兰花。看花倚柱终朝立，却似凄凄不在家。
堪笑湖名同燕雀，可能山势比卢龙。黄旗紫气功安在，明镜冰花谶自凶。
四山木落晚江空，江上茅斋爽气中。立尽秋风何处客，矶头日日看飞鸿。
乡闾敬老意常勤，一味甘鲜必见分。大胾在前无箸食，始知富贵本浮云。
山河四望亭中景，桃李一开天下春。乡日满城骑战马，而今四野尽耕民。
荒榛德佑权臣宅，老树咸平处士家。一醉第三桥畔酒，佳蔬菜更美鱼虾。
诸郎已了婚姻未，所至堪怜盗贼余。老我种瓜生事拙，想君更苦食无鱼。
檐头沐发风初到，楼角摊书月半含。蜗壁雨深留篆看，燕巢春暖忌僮探。
暖消霜瓦津初合，寒减冰渠冻不成。唯有愁人鬓间雪，不随春尽逐春生。
苏秦憔悴人多厌，蔡泽栖迟世看丑。纵使登高只断肠，不如独坐空搔首。
清洛平分两岸沙，沙边水色近人家。隋朝古陌铜驼柳，石氏荒原金谷花。
解官赴调出临川，倒指侵寻十二年。文学背时招白眼，功名迂路得华颠。
卖药先生白布衣，书来方信在京师。减君炉里烧丹术，助我山中买酒资。
大道逢来是宿缘，终期定可访真仙。山中修炼非州郡，城里无荒隐市鄙鄽。
閒门谢客日常扃，好鸟隔林时一声。暖气薰人浑欲醉，碧梧窗下拂桃笙。
雕庭清跸转轻雷，凤管吹春入仗来。万籁有声皆善颂，八荒无地不熙台。
秋雁无声书半行，诗人垂老在香江。开轩读罢归来赋，一片落花飞上窗。
供帐都门话别情，欣逢疏传出西京。燕台日丽乘轺色，槐省风高曳履声。
取士语乾三礼穴，延宾为屈五经瓶。明年此日家山路，沧漠从君看水萍。
竹绕寒栖藓径深，茎茎手种玉成林。翠屏向晚无人对，犹识先生一寸心。
忆昔曾登太白巅，闲云留我石床眠。集诗删失题犹记，人事乖违岁屡迁。
立祠祭社迭馨香，诰轴能存五百霜。褒德由来兼教孝，故家旷代踵循良。
缘悭莫要真成玦，痴绝难甘枉下钩。每到幽窗閒把玩，团圞一对鍊金彄。
非唯喧呼乱人耳，渐恐巢穴妨人居。收残射中岂无道，我亦力可弯长弧。
一饭何曾遗圣主，二毛真欲感比邻。所嗟辽祲连溟渤，伫看蒲车下隐沦。
素灵夜哭秋郊月，汉祖吴钩三尺血。芒砀云气从飞龙，咸阳竹帛随烟灭。
觉罗王气久销沈，犹抱忠君爱国忱。手挽颓纲绵坠绪，力扶大雅振元音。
帝念民劳露处啼，旌旗初下慰云霓。两河动静关秦晋，一剿回夷振鼓鼙。
绝塞风烟通夕静，近关榆柳识春迟。花时不得同嬉赏，肠断东风把一卮。
万花奔至争一春，势如逐鹿裂后土。岂有天下分汝曹，按剑试看东君怒。
丰仪乍识犹疑幻，热盏频飞始认真。八面风云同此会，既宜秋色料宜春。
山高月小海冥冥，一鹤归来宇宙青。有客乘槎七千里，袖携风雨下南溟。
太学废来同舍尽，清江好在故人非。我来岂是无情者，为哭妻儿无泪挥。
此去兖东古道颇，恰因瓠子未停歌。城岚木杪明孤峄，樯影天边见大河。
翠篠横侵鹤膝枝，江南篱落雪残时。杨郎笔下烟岚集，留作晴窗觅句资。
闻阴得阳以神遇，反视方术犹蹄筌。道隅并虀即为饵，车上已有长蛇悬。
天地工夫一不遗，与君声调借君緌。风栖露饱今如此，应忘当年滓浊时。
诗国开新起异军，胸中飞瀑泻流云。诙谐未减情悲悯，气自峥嵘我慕君。
剪自南岩瀑布边，寒光七尺乳珠连。持来未入尘埃路，乞与应怜老病年。
叨禄词垣四十年，白头无补日忧悁。羡渠拂袂还山去，潇洒云林一散仙。
灵迹初开不记年，危峰如削路如悬。曾闻匹马临池饮，恐有群羊化石眠。
周匝将临壬戌岁，定鼎门前春色异。一千日上少三鐶，再入和羹宜尽瘁。
便面团圞字点鸦，天风吹堕委尘沙。燕泥庭草争工拙，何似当年陌上花。
皋伯通家琐夕晖，八年寒食数归期。江乡橘柚花如雪，不许离人戴一枝。
宣室崔嵬冠未央，殿帷深掩上书囊。贾生始得虚前席，董偃寻闻献寿觞。
陇汧归路渺漫漫，且向金笼刷羽翰。院静日长频送语，时时图得主翁看。
古堤杨柳绿丝柔，尽日南风送客舟。百里青徐平入望，千年汴泗正交流。
岂有才华清徼服，更将衰朽负明君。风檐次述非能事，浅薄真惭论蜀文。
露冷莲塘水叶枯，秋风枝上鹡鸰孤。急难弟兄俱分散，水落沙寒日又晡。
樊川别业辋川庄，摩诘才情小杜狂。闻说当年多胜事，却怜官职苦相妨。
六代繁华空恃险，三山废垒自成哀。骑声夜逐潮声上，隔水如呼杀敌来。
阉奴久矣擅秦权，鹿马欺君亦热然。辄向望夷行弑逆，此身不杀是无天。
三年流落塞垣春，雪屋冰庐乐藻芹。司业颇知怜郑老，薛宣能不吏朱云。
务观骑驴入剑门，百庸放棹出瞿峡。诗成异曲诧同工，能画前贤输一着。
喜吾所问非远图，眼前乐事知有无。无人更为卢生相，天下英雄君与孤。
前日吟君九日诗，名园兴尽复伤离。浮云色变曾千古，黄菊花开又一时。
先生不忧穷到骨，唯惜修名易埃灭。平生窗几辛勤功，语及云程辄呜咽。
宗周削弱列侯强，僭拟谁知有陛堂。独有武灵知大节，称君已足不称王。
命驾不辞春径泥，少蓬高会帝城西。物非我辈终无赖，书笑蒙庄只强齐。
无心閒淡云归洞，有影澄清月在潭。此景灼然超物外，本来成现不须参。
村头明月梦中箫，千载湖山今寂寥。石板街深烟树冷，不堪风物忆前朝。
泪眼朦胧望北邙，乱离无计酹壶觞。十年肠断清明节，今岁清明忒断肠。
桂籍联荣四十年，萍漂南北两茫然。寒暄粗接无淹晷，生死俄分有逝川。
聚则一物散万物，彼虫非幻吾非常。造化不测岂在远，祇此七尺真昂藏。
咫尺清泠一镜收，明霞点点在中流。惊鳞忽捲桃花片，劳尾徐牵赤玉钩。
丈人几谢官田秫，键户耽书却老方。尽有松篁娱岁晚，可知饮啖及秋强。
杏花菖叶渐烂斑，率属劭农入祖关。昔日郎君方彩袖，今朝太守已苍颜。
抱蔓瓜黄槽酒碧，相偕客里度端阳。愁心草草看长日，风物依依话故乡。
同寮缓辔出承华，又送双星水北涯。霜外汀洲芦叶晓，雪余园圃竹梢斜。
水榭空明雨脚收，凝笳催上驿亭舟。紫霞斓剪翔鸿锦，碧草平铺集翠裘。
昨朝卯酒醉至酉，不记满斟凡几巡。莫问担头青蕊菊，且迎座上白衣人。
两年京国嘉同游，忍送孤帆下潞洲。世事悠悠雁南去，客怀渺渺水东流。
枯梅一树半斜欹，绕匝行行欲咏诗。忽觌季难遗墨在，西风吹泪满髯丝。
十载风尘意气中，剧知倾盖解相同。朝阳此际多鸣凤，野父由来不避骢。
不用频嗟世路难，浮生各自系悲欢。风霜一夜添羁思，罗绮谁家待早寒。
人厌尘嚣欲学仙，上天官府更纷然。不如啸傲东篱下，且作人间过数年。
文诚世盛掌邦禁，四传及汝食庆馀。出礼人刑取弼教，决狱自古需通儒。
尘埃我亦失收身，此行蹭蹬尤可鄙。寄食方将依白足，附书未免烦黄耳。
一览楼头笑拂衣，今朝何意此嘘欷。断无痛饮歌都护，那得重归见令威。
菰蒲淅淅雨声粗，画出江天泼墨图。几度推篷望牛首，六朝金粉已模糊。
堂前月色愈清好，咽咽寒螿鸣露草。卷帘推户寂无人，窗下咿哑惟楚老。
榴花才放客辞家，客里因循见菊花。独坐西楼对风雨，天寒犹自着轻纱。
阵阵风寒树树斜，不容老子出檐牙。绣帘半卷门偏启，深倚胡床远看花。
崇轩写物体模分，爽拔风携颢气升。玉粲消忧思眺听，本初持饮涤烦蒸。
鸾凰佩影空中见，龙虎丹光水底蟠。清绝一尘飞不到，蓬壶元只在人间。
新甫奇材百尺標，秋空高干拂鹏霄。仙经药品夸难老，人世霜天贵后凋。
月香水影诗空好，鹤怨猿惊客共哀。回首西泠桥外寺，晚来金碧拥楼台。
晚夏歊蒸气倍骄，小园清旷暑全消。玉壶日映冰呈露，纨扇风生月动摇。
丞相不劝原必死，先书祭文数十纸。待得燕山齿发归，同心不愧同乡里。
羊家叔子端可人，岘山何为苦伤神。多情赖有邹从事，与山不磨有遗味。
山河来处禹分州，几代灵光孕俊游。推作汉王犹未足，更将功业看诸刘。
东林天下推第一，净几明窗万禅客。主人幽栖仅一枝，便觉宽容无迫窄。
道林真骨葬青霄，窣堵千秋未寂寥。宝势旁连大江起，尊形独受众山朝。
忆在长安最少年，酒酣到处一欣然。猎回汉苑秋高夜，饮罢秦台雪作天。
百里乡心海雁飞，三年官况野鸥知。儿童早已占归信，弟子应能颂去思。
凤批一诺膺天陟，马颈三槃朝日边。虎鼠狞尪随秉笔，铨曹常格勿从旃。
封侯未遂空投笔，结客无成枉散金。梦里陈书仍痛哭，纵横残泪枕痕深。
纤影微茫散远空，多情一陪是东风。落花扰乱浑无赖，又掠斜曛水槛中。
会因丛桂留骚客，却忆安榴逐汉槎。已有风光催物色，定甘羁旅待年华。
十年辅政裨元化，万国宾贤振士风。敢请中兴重作颂，衮衣不日见归公。
焦桐弹罢丝自绝，漠漠暗魂愁夜月。故乡不归谁共穴，石上作蒲蒲九节。
玉磶云沈璧珰碎，飞廉朱鸟谁瓦全。遗文三字蚀青土，区区何啻盐城砖。
心猨意马须自缚，斯言之理还不若。僻学邪闻似虚空，日月贞明闲销铄。
前身石霜后身浃，如印印泥风去尘。认得当时侍者意，无人知是密庵人。
甑有轻尘釜有鱼，汉庭日日召严徐。不嫌藜藿来同饭，更展芭蕉看学书。
风光得暖才几日，不觉溪山碧于染。欣然与客到溪岸，衣帻不避尘泥点。
台垣奕奕紫庭西，地近蓬莱瑞色齐。双观月临幹鹊迥，五楼春见凤凰栖。
八闽地险今何恃，七道边防敌不虞。依旧屿分三十六，义军犹欲杀倭奴。
寒日隐山孤磬起，残霞临水暮鸿哀。江边岁晚梅花发，应对幽香数举杯。
帝城春雨日霏霏，孤雁离群独自飞。最是客中肠断处，车轮声尽掩禅扉。
亭亭玉节映琅玕，岁晏相看有二难。何日相从携凤管，夜深吹月向云端。
梧井落花秋寂寂，竹窗摇月夜沈沈。孤鸾舞处回肠断，远雁来时别恨深。
清影一帘金琐碎，喨声何处玉参差。倚阑无限怀人意，都在庭前桂树枝。
十牢绿鬓赉微尘，莽莽情丝劫又新。即此头颅斫亦可，仗谁端冕坐同论。
无愁自得仙翁术，多病能忘太史书。闻说故园香稻熟，片帆归去就鲈鱼。
十年春信随风度，半亩崖阴逼树斜。暮景无何水仙至，万花头上欲饶他。
独上江楼思渺然，月光如水水如天。同来望月人何处，风景依稀似去年。
十年梦想到乌孙，万里来参国士魂。今日格登碑下过，残阳似血马如云。
每向秋来忆故林，羁怀日暮更萧森。尘生广陌人烟惨，天接荒城草木阴。
石头城上望斜晖，览尽金陵寂寞归。叹息青天如许大，可无一个凤凰飞。
人言不饮第一策，况我携贫来作客。破衣任笑频见肘，断鞋不办时新屐。
依迷春草鴒原失，响像秋风鹤驭还。回羡河阳贤父子，雪堂曾伴十年闲。
救时痛哭无长策，传世相看只罪言。三楚风流文采美，欲从渔父住湘源。
夜横霜竹梦游仙，晓到馀干月满川。山绕楼台欲无地，水环洲渚更连天。
软炊一饱老有味，痛饮百壶今不说。蒲团斋罢欠伸时，自觉少年心解脱。
人前绝不避嫌猜，身似采花堕我怀。底事昨宵灯暗后，隔筵伸过凤头鞋。
郊庙熙成霈率滨，罪如猾夏亦维新。边烽已却来南虏，使节犹烦第一人。
三献楚玉犹未明，令人感慨倍关情。由来遇合苦不早，幸君始壮匪晚成。
别来双鬓一衰翁，近喜刘郎信息通。剑气未闲频犯斗，赋声无用尚摩空。
累叶聚居旌孝行，一斋崇讲待儒注。满堂书史胜金玉，入槛峰峦逼斗牛。
杳杳蓬莱人不见，苍苍苔藓路空留。一从凤去千年后，迢递岐山水石秋。
庾信文章老更成，凌云健笔意纵横。今人嗤点流传赋，不觉前贤畏后生。
鹤骨昂藏七尺身，年来趋逐困红尘。顺时语笑皆非我，在已形骸转属人。
相逢更得金玉人，久矣眼中无此士。连床夜语不成寐，往往鸡声忽惊起。
璧沼水嬉飞隼渡，瑶箱命缕彩丝新。亲蚕礼毕无馀事，夙佩珩璜奉紫宸。
枵腹贪书颇自强，年来得失正相当。须知耳目尘埃尽，始见山林日月长。
侵寻旅况年光似，咫尺乡关雾霭封。野性已拚林卧隐，题诗休倩碧纱笼。
叔宝井中空大辱，鲁连海上特虚名。一家骨肉俱鱼腹，留得丹心万古明。
布褐凉风生两肘，几度归来月明后。夜深遗响入青云，应有知音与携手。
残民已有生成望，委巷初闻笑语声。愧我西来无寸补，载歌周雅颂皇明。
位不当材仅喉舌，寿难酬德遽膏肓。八龙共侈荀门庆，虽厄龙蛇殆不亡。
绿满窗前独闭门，萋萋如织遍川原。春深驿路悲游子，梦入池塘识故园。
万树梅花绕殡宫，年年啼鸟怨东风。当时高士谁曾见，可笑髯苏忆梦中。
万山不隔中秋月，一雁能传寄远书。深密伽陀枯战笔，真成相见问何如。
瓯闽佛法半生灭，江浙丛林日渐凋。携手十年如一默，孰云生死不同条。
软语相从喜道林，碧流紫树日幽寻。是非那复谈朝士，懒作香方比麝沈。
鬓须总白难相笑，观庙俱闲好并游。只怕樽前夸酒量，一挥百盏不言休。
峨眉山头月如眉，画眉夬婿归不归。十日学德眉似月，眉成又是月圆时。
三叠犹传呜咽声，泪看注海与潮平。梦存大事将谁待，天鉴孤衷复此行。
一船月自不嫌贫，伴我荒湾理钓缗。归去莫横深夜笛，怕惊溪友与山宾。
出城犹记四年前，朝看西湖到暮烟。自有南湖相暖热，可曾频过六桥边。
风云有路皆烧尾，波浪无程尽曝腮。心感膺门身过此，晚山秋树独徘徊。
物中要妙眼前见，人上几微心里知。且是有金无处买，尧夫非是爱吟诗。
云横北固朱楼远，烟暝西湖画舸归。别易会难今古恨，鳞鸿来往莫相违。
各将金锁锁宫门，院院青娥侍至尊。头白监门掌来去，问频多是最承恩。
当年故垒漫寻求，华屋芳园都已休。不见春花开满径，但看秋莽积成邱。
君葺城楼望九峰，我能遍踏九芙蓉。飞云卷雨输贤守，透月穿天乞老农。
六军文武浩如云，花簇头冠样样新。惟有至尊浑不戴，尽将春色赐群臣。
窀穸同晨符吉卜，亲朋分夜别灵帷。诗书孙子名方盛，锦诰重因日未迟。
京洛衣冠皆去国，东南父老亦伤情。郑公乡里闻如故，谁道胡儿解弛兵。
笊篱里面一条路，透入青霄云外去。十字街头开铺席，翻手覆手成云雨。
狂饮何羞吹帽落，时鲜岂必置船头。鹏抟鴳集逍遥等，醉眼冥冥百事休。
茂陵刘郎势绝伦，五十馀年遍采真。欲觅蓬莱何处是，不如归拥李夫人。
昨夜江庭认雪泥，烟痕零乱月痕低。九连环共花含笑，五老峰如梦入迷。
飞霰飘飘堕晚风，乱山无数暮云同。天工却似怜羁旅，又变霜华见碧空。
据床坐看月华生，水气浮空夜气清。蜃阙珠宫寒作市，银盘玉露静无声。
忆昨淳熙跻寿域，东朝长乐庆七十。谭家有子列冠裳，翁媪同时膺命秩。
开箱叠练先垂泪，拂杵调砧更断肠。绣作龟形献天子，愿教征客早还乡。
歌黛入颦春袖敛，舞衣新绣晓霞鲜。酒阑香袂初分散，笑指渔翁钓暮烟。
内禅才成便乞身，营营众口尚成城。后来进退交相累，何似当初微罪行。
当空孤月苦清辉，一夜山川冷四围。寄语莫吹关塞去，征人犹有不曾归。
一拶银山铁壁摧，大悲院里赶村齐。善财拄杖如无用，乞与倦狂老万回。
建城南路入袁州，怪石纵横水乱流。尽日衣冠在图画，百年心迹付林丘。
蜘蛛拂面归有祥，便看大榜挂北墙。南城西寺载肴浆，背城借一犹能张。
去年人看中秋月，今年人看中秋月。今年人是去年人，去年月是今年月。
霜月澄空万象低，柝声敲梦过桥西。劳人役苦愁如诉，倦客心烦听易迷。
兰灯照夕开南阙，星弁飞楼拱北辰。在镐正逢全盛日，祝尧皆是太平人。
层云飞鸟共危栏，江汉朝宗万折盘。王气信知千古盛，圣图元自九朝宽。
缘何更得闾阎暖，恨不偏于垅麦深。禅伯静中知我意，琅琅佳句玉其音。
千山万山皆戴石，十日九日长出云。水鼠夜啼人不见，峡猿暮啸客偏闻。
醉后方言频尔汝，座中除目互平章。从来期集输京雒，仍见诗歌播八方。
王师六月降时雨，洒尔万国苏鳏嫠。汝犹不念汝祖父，靖康锹祸几无遗。
恶看富贵庸男子，喜见徜徉隐丈夫。我是自高无许可，今朝为子一长吁。
落落精神终有立，飘飘才思杳无穷。谁人世上为金口，借取明时一荐雄。
三旬蚕忌闭门中，邻曲都无步往踪。犹是晓晴风露下，采桑时节暂相逢。
老境虽深身更健，清秋欲半日犹长。闭门莫道都无事，又了移花一段忙。
对雪不堪令饱暖，隔船应已厌歌呼。明朝积玉深三尺，高枕床头尚一壶。
一日不病出忘归，绕村处处扣柴扉。水东溪友新酒熟，舍北园公菰菜肥。
织素缝衣独苦辛，远因回使寄征人。官家亦自寄衣去，贵从妾手著君身。
昔年泮水忽专城，文会何妨一再盟。已媿簿书成俗吏，却陈俎豆见诸生。
介叟从来仆命骚，吟魂招得楚江涛。也知笔力千钧重，莫怪山城纸价高。
年来身计欲何为，跌宕无成一轴诗。懒把行藏问詹尹，愿将生死遇秦医。
独持贞操立云根，春雨秋风阅历频。不觉流年成老大，眼中浑见凤毛新。
清词屡动诗人座，白酒还逢处士家。老逐少来无住日，莫教空负满头花。
惊心妒眼列东西，幽约心齐事不齐。恐益悲愁颜愈冷，遥猜踪影首先低。
寒中唯有梅知己，为唤东风俏发枝。非是今生香彻骨，人间谁愿结相思。
翠篠萧骚入屋寒，欻惊平地起风湍。驯除饥雀低飞去，弱羽毰毸似畏弹。
一夜金人梦未明，千年白马寺偏成。声辞亟欲变中夏，象教曷堪淆太清。
一夜寒声来梦里，平明著屐到声边。心期盛夏同过此，脱却荷衣石上眠。
川遥榆木望圜扉，谏采金珠速赈饥。馔赐大官尝橐糗，羹翻小吏污朝衣。
缲车香里过征衫，白茧黄丝两两三。不是秋风上饶路，一生不信有冰蚕。
生还壮士剩刀瘢，大地荒荒白鸟闲。冷日寒风多积雪，隔河遥见太行山。
国东王气凝蒲关，楼台帖出晴空间。紫烟横捧大舜庙，黄河直打中条山。
毵毵白发披两肩，凤雏抱送荷自天。功名染指知薄味，山水载酒脩閒缘。
久远知谁更解珍，即今独见墨如新。难怀白壁归秦国，尚喜乌嘷属楚人。
葛仙溪上一株梅，我到家时花正开。后夜月明风露冷，横枝休遣上窗来。
薄宦未甘霜发改，夹衣犹耐水风寒。遥知阮巷归宁日，几院儿童候马看。
明时乞得水云身，白首扶衰又见春。横木门幽谢来客，独辕车小避行人。
司成领客当暇日，不惜醉脸生红霞。坐中宾客皆贤豪，一一圭璧无纖瑕。
清夜候星应北拱，早秋随雁复南翔。金陵最喜迎亲便，竹笋江鱼乐未央。
天壁倒涵湖月晓，烟梯高接纬阶平。松堂静夜浑无寐，到枕风泉处处声。
乱峰重叠水横斜，村舍依稀在若耶。垂老渐能分菽麦，全家合得住烟霞。
旧日门生今白发，故人书札照苍松。掉头读得纱巾落，如对青云阮仲容。
天分井野限峨岷，帝子城边锦作邻。栈口抱鹅过鸟道，船头击鼓止牵人。
向来淮海说三秦，脚蹈苏门最绝尘。莫道江山歇英气，如今文物有斯人。
谁言怒海鲲鲸恶，别有晴川鸥鸟戏。心亨习坎行自孚，安流傥寄相思字。
虫臂鼠肝元自定，龟毛兔角惯曾听。胪传天语君须记，第四科名合是丁。
三年旱色飞章转，六代风流揽辔回。不为王生堪结袜，异时丹笔在燕台。
闻道先生寿杖朝，群英满座乐相招。好持银汉中秋月，来趁钱塘子午潮。
修匿之余德复初，更须辨白舍并趋。善哉三语当年问，直到于今相从雩。
响遏行云是此声，况看人似玉壶清。蛾眉不惜从君死，只为当时一笑情。
长髯乱磨轻於土，短尾浓煎不见花。撑主可堪书卷少，空教癯瘁发生华。
密州三月犹有寒，地平更在大海上。昨朝雨止气已晴，今日繁阴北风壮。
文书穷日几时休，得得寻幽到虎丘。望处平芜迷远近，林端飞鸟去夷犹。
白发未消湖海气，清风半入云涛堆。蓑衣醉卧黄昏后，一枕江声鼻息雷。
明道新坟草已春，遗风犹得见门人。定知鲁国衣冠异，尽戴林宗折角巾。
玉槽夜压葡萄碧，石溜寒泉响凌历。水精壶中澂琥珀，醉呼酒星下瑶席。
四远寂然群动收，只余严鼓度坊楼。无由更续三更梦，何处飞来一点愁。
东华一去三十载，身上尘绡无寸白。梦想犹疑伐木声，楼台不碍看山色。
清净法身花药栏，眉毛刺倒须弥山。谁将玉笛传凄怨，吹过芦藂明月弯。
尽将丘壑卷胸中，醉帽归时御晚风。明日府公催吏牍，可堪骑马踏香红。
悲喜此时难露面，寒暄常语亦关心。茶瓯暂作留君计，不是临行不教斟。
深堂细篆观澄水，落日危栏数去鸿。更压小槽囊古锦，共临高处待春风。
混同江水秀可掬，李氏太师女如玉。妇德妇功应夙成，施鞶施衽变初熟。
末世贞臣贾傅才，当时忠愤普天皆。士流渐次风斯下，国运追伤厉有阶。
掾官皆清谁最优，寮中录参陈太丘。奋身原自科第出，不比刀笔庸常流。
贼臣昼寝苍黄起，梦里阳乌光照水。追风铁骑去非迟，真主那从贼中死。
蓼岸刺船惊雁起，烟陂吹笛唤牛归。诗情剩向穷途得，蹭蹬人间未必非。
始信神州稗海环，总凭忠信历人寰。瀛壖会有澄清日，凭仗纡筹靖百蛮。
旌旗小小将军队，行李萧萧郎罢船。一水白随鸥鹭去，万山青逐虎龙眠。
画船棹破水晶盘，面面芙蓉正好看。信是人间无暑地，我来消夏又消閒。
诗人得意吐还休，长要胸中此境留。千载风流今始解，剡溪夜半有行舟。
信断常怀信断忧，得书还有得书愁。未应宿业都相似，总为饶声不肯休。
馆人昨日买花来，却傍桑阴次第栽。春有兰兮秋有菊，得时便觉占先开。
客久齑盐怜汝弟，病多药石愧吾身。小窗风雨连床夜，记取挑灯莫厌频。
轩窗有趣高僧远，门户无遮俗客多。我寄前林时一到，未知风月意云何。
归来且自酌流霞，搔首蓬窗对月华。江湖吏隐尽快意，三山何处访仙家。
红罗亭外垂垂树，花发元宵迥不同。秋月便如春月好，天涯回忆试灯风。
有诗千首可成名，万户侯封亦可轻。自是高标凌富贵，肯随余子逐恩荣。
万里长江上下船，经过处处总须捐。局门高挂旗飘动，横渡扁舟亦索钱。
士女梅边与柳边，笑谈声彻卧床前。嫦娥似解怜余病，度水穿窗照独眠。
梦破巫峰十二鬟，家山逸驾尚容攀。桃花见面东风裹，应笑陈人老上颜。
白头合对天山雪，赤手谁摩岭海云。多谢新诗赠珠玉，难禁伤别杜司勋。
不负东林莲神约，乘轺来访竺仟家。虎溪分未得，款吃赵州茶。
江头晓渡野云遮，惆望山岐映暮霞。人值风波几千里，济川舟楫我侬誇。
蛰龙起后愿相从，便有人閒润物功。一片青山是归处，无心更逐渡溪风。
羽客来从阁皂山，殷勤告诉病诗癫。古今此病元无药，癫到阴何便是仙。
为言耕耨万山中，夜半风霆啸荒圃。一锄忽落一蛙跳，蛙瞥飞空锄缺腐。
苏公书法自颜行，犹谓蔡公居第一。我穷颇亦类贾胡，笔势翩翩疑可识。
风景只添江郭柳，月华还认旅人门。逢君且诵别来句，时事到今难尽论。
欲辨当时各已难，枫江灯火共凭栏。八年相隔兼秋暮，一月将愁落鬓端。
竹舆两面天明灭，秋令不到林西东。未必禄唐能办此，题诗著画寄兴公。
缁衣送酒一壶冰，霜蒂悬香九月橙。酌酒破橙天色晚，桂花树下出银灯。
秋声如雨落空庭，忽动哀弦未忍听。短鬓应从今夜白，寒镫犹作故乡青。
南灶云霞波万顷，茯洲浮地浪千层。石桥半渡传今古，耸秀桂林夜月圆。
人生相知贵知心，道同何必问升沉。客袂此时成暂别，诗盟他日会重寻。
青琐夕郎司马公，双旌遥度峤云红。南中桂树谁称赋，江总杨脩是国工。
檐前栖息傍蒿丛，风雨司晨尔有功。鹦鹉无能凭佞舌，侯门翻得养金笼。
缇帅不踏金吾门，子侯不爱平阳勋。丰城巷西买山色，日有山人来论文。
龟跧凫伏自磊砢，金坚玉洁仍丰融。篝明夜取喜得隽，煮鼎朝听如吟风。
云意深阴失月明，始知兵气满秋城。十年北客惟伤乱，双柝南街不断声。
先晨霏霭尚暝晦，却疑山意犹嫌猜。肩舆一入青阳境，忽然白日开西岭。
把君诗卷灯前读，诗尽灯残天未明。眼痛灭灯犹闇坐，逆风吹浪打船声。
玉有细疵那觉病，谷无雌虎自生春。还家少鼓男儿气，尘尾驱牛笑煞人。
暂离簿领来邻邑，旋访灵踪到寿山。乘闲一游真未易，岂论身寄此中閒。
环我山中如竹中，但有秋气无秋风。忽收远翳出斜日，照山变作千芙蓉。
身归栗里疑无日，鬓到炎洲尚有霜。似羡执经诸弟子，白云往往共登堂。
莫倚峻关严虎豹，好图高阁画麒麟。灯前预拟旋归日，联辔莺花二月春。
一身穷困未暇恤，如此无事理有不。圣言古训举不验，简编可用汗马牛。
披衣随步小窗外，杨柳依微莺细语。皆言昨夜风雨恶，绿树披离花满地。
当空殿阁密云团，曾和薰弦接羽翰。至今尚留花石否，杜鹃再赋长恨端。
此物居然在吾世，遇之不得空茫然。何来青鸟衔一札，似是谷城黄石编。
淡易入神山鬼笑，端襟持镜玉蟾窥。悠悠窗下新功小，羞见凌空万玉姿。
尊前忽下阴山雪，槛外长飞碣石烟。寓直二毛空自笑，将因恬旷学思玄。
烟波际目无穷乐，沙鸟留人逐处随。应为独醒须强醉，浩歌风月倒千巵。
尘满三秋孺子榻，眼穿八月使君槎。主恩不薄行间吏，遮莫风霜袭鬓华。
羁旅无归不自任，重重白发巧相寻。扁舟前岁江湖客，匹马今朝关塞心。
几年空自存公案，今日重新指路头。珍重老师成胜事，清名当与此山留。
云山流水水中山，尽日青藜共往还。更向僧房看图画，不知身在画图间。
铁汉楼边旧有台，白云红树拥成堆。行人莫讶南安小，会见三贤讲道来。
锦绣堆中卧初起，芙蓉面上粉犹残。台前也欲梳云髻，只怕盘龙手捻难。
鲸鲵东徙燧烟消，海国风生杀气遥。一自伏波南渡后，狂澜谁更树铜标。
四年五度访郊村，苜蓿羹稀不厌贫。清韵喜逢须展戟，奥篇仍睹笔书银。
梁相合图烟阁上，郑公忽去雪山轻。眼看过棹呱呱泣，谁谓衡州浪得名。
只馀母妹平安语，信有诗书付托难。谁谓北征愁杜子，瘦妻痴女尚为欢。
世外为交不是亲，醉吟俱岸白纶巾。清风月白更三点，未放华阳鹤上人。
此生归路转茫然，狐豹丘山绝可怜。何日与君赋泛颍，相将轰醉西湖边。
破碎河山独力撑，隐然西蜀一长城。彤廷召对三杯酒，白梃森严万帐兵。
一春烟雨暗荆扉，系马怜君共落晖。酒琖香风吹月桂，砚池清露滴酴醾。
桂花香处麝脐破，枫叶丹时锦帐开。天遣年华随水去，山将野色入帘来。
风定舟行力不难，一钩新月照溪湾。断烟横抹岸头树，落日斜欹江上山。
不见当年鼎与坚，望中河汉路漫漫。人人自有飞升骨，平却心丹是内丹。
雨涩风酸闷却春，日光初暖倍精神。天如一面青罗扇，仰看横枝自写真。
山河影在月中看，三世公卿论道难。任是六龙西幸去，黄扉安稳一蒲团。
吾过下里多恶氛，魍魉魑魅能食人。请君为我绝此怪，一洗宇宙长清新。
草书逸兴如涛涌，满城见者神皆竦。铁限年来踏又穿，霜毫岁久埋成冢。
后进推排唯我拙，前人准拟觉君长。只今天下多名士，深谢新篇掷夜光。
波澄似见鱼龙窟，市远长邻水竹乡。更泛扁舟明月夜，棹歌还听和沧浪。
闻说仙人十二楼，琪花瑶草秘神州。身探月窟金初现，手挽天河水逆流。
筠笼采撷价万钱，北人羊酪雅所便。自从燕罢曲江曲，五湖十载身回旋。
年时学按霓裳曲，梅精杨婢盈登场。化工何术合两美，使我侔揣成寻常。
渔鼓数声起何处，白鸟飞尽青天宽。鲩公盈尺不论价，翛然一笑生清欢。
当杯畜意浑无语，上马回头各背驰。未免有情那遣此，元来不及有情痴。
霜棱未贷千林槁，门外风饕人欲倒。斟酌芳心正怯寒，有情真被无情恼。
六十衰翁儿女悲，傍人应笑尔应知。弟兄垂老相逢日，杯酒临欢欲散时。
帝失遗珠不知处，离朱象罔遍咨询。彼皆宗此于方外，汝独问之于水滨。
闻君洛下住多年，何处春流最可怜。为问魏王堤岸下，何如同德寺门前。
胸中浑浑乏新奇，虚辱熊罴百万师。较艺昔尝穷五技，还书今复堕三痴。
日日寻春到水涯，今朝篱落见梅花。折梅欲问春消息，春在桥南卖酒家。
水殿年年占早芳，柔条偏惹御炉香。而今万乘多巡狩，辇路无阴绿草长。
龙山何处暮云黄，坐想前贤落帽狂。萸实菊花良不恶，为君沽酒作重阳。
已输谢客清吟了，未忍山翁烂醉归。钓艇自横丝雨霁，更从蒲篠媚斜晖。
溪山深处养清主，名位虽穷节行饶。举世何人堪寂寞，杜门终日自消遥。
江头风叶舞低回，催得浓云顷刻开。万里碧天红日晚，数声新雁送寒来。
水平似面因风皱，山远如眉得雨颦。物态到前长是笑，不知物态总关身。
折得黄花满袖香，共携樽酒赏孤芳。寒生水国涵清影，醉插茱萸趁夕阳。
遥怜让国清风远，忍见连艘战血鏖。满目凄凉千古事，长洲仍旧柳如缫。
为园久拟著潜夫，惭愧当年屡剖符。圣世几曾需俗吏，公车元自盛文儒。
水际山前有老鳏，终年无事亦非闲。渊源师友简编上，土木形骸鱼鸟间。
恨君不识颜平原，恨我不识元鲁山。铜驼陌上会相见，握手一笑三千年。
富安过了是安丰，零雨飘窗趁断风。灯火前程接云烂，恍如盐灶燎天红。
西埜约余同荐祢，六丁力尽不能留。霜蹄屡蹶追风骠，皓首还登载月舟。
西山入云怪相避，乾苇戴花愁压折。微阳欲吐阴旋凝，薄饮频消气不热。
清影不随流水去，暗香时逐好风来。冰肌玉骨无人识，先占千红万紫魁。
童子自能迎郭伋，诸生谁不待文翁。他时若问扁舟客，秋色江头万树枫。
简书衮衮笑谈了，政事优优儒道饰。忽惊奏最觐天庭，万里秋风动颜色。
只隔山中一日程，书船暂泊溧阳城。儒冠喜见贤翁季，道眼相看老弟兄。
耐痒呼僮理乱丝，一梳一快胜千篦。是中妙处无人会，合眼垂头到睡时。
才高未合东山卧，当途会把雄文荐。愿君未返鲁阳戈，白日中天好酣战。
海上春深柳色浓，蓬莱宫阙五云中。半生落魄江湖上，今日钧天一梦同。
不到天台三十年，草庵犹记宿云边。老僧晓出松门去，手挈军持取涧泉。
故人惠泉龙虎蹙，吾兄紫笋鸿雁行。安得茅斋傍青壁，松风石鼎夜联床。
晓带清霜浓传粉，晚迎红日淡匀脂。惜渠未敢轻攀折，子美如何少得诗。
年将半百两鬓华，谪官憔悴来天涯。神理可冯吾道在，不应长遣路人嗟。
上帝高居虎豹关，尘寰蝼蚁敢相干。宁馨别有延年术，一寸灵台九转丹。
乃翁持橐旧知名，两郡分符见典型。禁闼方应驰儁步，中台俄忽随修翎。
卞侯墓下迷芳草，卢女门前映落花。喜得故人同待诏，拟沽春酒醉京华。
宣和倖臣以佞进，横江花石如云屯。造化有此诚疮痏，奈何浮靡夸朴敦。
中有老鱼跳波出，大者十丈小七尺。腥风怪雨吹幽荒，甲角牙须森剑戟。
银河荡簸谁能收，自天而下泻如瀑。骇然推枕窗光昏，果来巨雨撼吾屋。
渑池城郭半遗基，无限春愁挂落晖。柳渡风轻花浪绿，麦田烟暖锦鸡飞。
一车人十捧拥行，江南江北不计程。青天白日有时住，无人止得车轮声。
一角夕阳山尽处，万家灯火夜归无。石山寺外唐桥月，莫向愁人问故吾。
寒菊始花黄且香，高空无云老鵰翔。登山临水秋兴长，行人欲行送者伤。
非高仅比巴音下，少味还同鲁酒漓。两辱嘉篇永为宝，岂惟荣耀托当时。
黄云随袜知何处，招得冰魂付北枝。金谷楼高愁欲坠，断肠谁把玉龙吹。
贷米不烦临古帖，敲门未敢兀吟鞍。明朝第一番花信，也办琼丝翠缕盘。
初寒朗咏裴回立，欲谢玄关早晚开。昨日登楼望江色，鱼梁鸿雁几多来。
草深树密不见溪，但闻地底溪声回。忽从山口渡流水，始知此溪山北来。
宫漏沉沉夜色深，灯残火尽绝知音。木人位转玉绳晓，石女梦回霜满襟。
从此材华日增重，宜侍清班居法从。何为犹以富生嫌，造物于人真戏弄。
即席赋诗袍夺锦，论文对酒脸生霞。自惭衰病陪行乐，策杖登城脚欲麻。
幽花婀娜偏当眼，啼鸟交加亦解颜。使者文章工不浅，尽将模写寄柴关。
田园归计知何日，鸥鸟相思又隔年。坏壁閒寻旧题句，雨昏残墨尚依然。
自取飘零不复云，索居终日念离群。送书未见来黄耳，陟岵惟知望白云。
鼕鼕夜漏严军鼓，鼓声入云云欲舞。寒风奰屃顽无声，野色埋光暗尘土。
银鞍绣毂往复回，簸林蹶石鸣风雷。远烟空翠时明灭，白鸥历乱长飞雪。
西风冷入芦花秋，稻粱晚岁难为谋。潇湘秖今多旅客，有声莫度岳阳楼。
杖头挂钵丐丹丘，力破清贫一点忧。红雨几番华事老，黄云万顷麦家秋。
天末题诗望故乡，碧云烟树两茫茫。青山九折屡回首，杜宇一声还断肠。
谁致倒戈攻铁瓮，更闻降孽掠芜城。谢安王导惟丘墓，天堑徒萦十万兵。
时撑小舫漾湖光，莫遣红尘扑飞鞚。扶持姱节早归来，世故纷纷付时栋。
醉里坠车初未觉，道中破甑复谁悲。西行漫遣亲朋喜，早赋陶翁归去诗。
琅玕娟净羽衣鲜，彷佛湘君驾月旋。见实何年随凤下，报安常日有书传。
子孝亲兮弟敬哥，天时地利与人和。莫言世事常如此，堪叹人生有几何。
与世沉浮尤可哀，骷髅一剑向谁开。曾经指鹿马非马，到底诗人才不才。
知酬素景风尘外，坐隔清游咫尺间。飞洒却羞来傍鬓，安仁年少不重还。
风光共道如流水，世界谁知似芥船。夜静涛声闻汩没，琴情妙入伯牙弦。
节既崚嶒心又虚，暗香疏影伴幽居。平生每叹离群苦，似此良朋恐不如。
新诗妙画真有益，张衡南都能毕力。不如此诗气崷崒，却使丹青句中识。
循资白发绾铜章，明府何心解绶忙。今日公田多十倍，折腰儿辈亦无伤。
瞰庄贤主得佳宾，百里清川映绿蘋。酒榼诗囊尘外物，山光水色眼中人。
危冠广袖楚宫妆，独步闲庭逐夜凉。自把玉钗敲砌竹，清歌一曲月如霜。
谁移仙种从丹府，不使灵荄遍八溟。大业豪华今寂寞，佳名空著海山经。
我无佛法一字说，子亦无心无所得。无说无得无心中，释迦亲见燃灯佛。
古意已将兰缉佩，招词闲咏桂生丛。此身自断天休问，白发年来渐不公。
荒阑无语断知闻，吹剑烟云醒醉魂。暝柳栖鸦啼冱野，寒蟾铺地熨诗痕。
幽笪夹道少人居，山骨清寒草木疏。泉见客来空自喜，春怀渺渺正愁余。
诚斋许人以文字，须待其人有馀味。君今莫问且速来，不醉明朝花满地。
惭非世用甘藏拙，谬得时称岂是诚。我与西山相信久，不须更与白鸥盟。
师今欲向天台去，来说天台意最真。溪过石桥为险处，路逢毛褐是真人。
晚云阴映下空城，六代累累夕照明。玉井已干龙不起，金瓯虽破虎曾争。
省中郎署尽知己，左右枢机当要路。虽云势分有上下，若语同寅实亲故。
从事曾持三尺剑，传家惟剩一囊诗。悠悠四载修文去，人世沧桑知不知。
深锁帘栊人去后，峭寒衾枕夜阑时。却嫌灯底虫声急，絮断离肠总不知。
公子邀欢月满楼，双成揭调唱伊州。便从席上风沙起，直到阳关水尽头。
劫火馀生访学宫，贤良奸佞古今同。万方何处尊儒业，千载谁人继道风。
漫山高下武陵花，一片红酣散晚霞。要识当时秦晋事，隔溪修竹两三家。
穷阴急景坐相催，壮齿韶颜去不回。旧病重因年老发，新愁多是夜长来。
墙东灶北甘隐沦，拉许排巢俱放诞。道德遥师苦县聃，呻吟时学郑人缓。
相望冠盖交驰传，躬作牺牲属奉常。肤寸崇朝看变化，吾农从此万斯箱。
石桥水色虚摇槛，板屋梅花乱扑扉。今日似游人境外，与君相对欲忘机。
东风知我欲山行，吹断檐间积雨声。岭上晴云披絮帽，树头初日挂铜钲。
芦上荷花高一寻，芦中夏色冻阴阴。兴虽有馀笔秃尽，难画鸬鹚照浅深。
细腰宫尽旧城摧，神女归山更不来。唯有楚江斜日里，至今犹自绕阳台。
东归复得采真游，江水迎君日夜流。客舍不离青雀舫，人家旧在白鸥洲。
陶春庭院起秋千，赛社人家踏舞筵。生日新来逢此日，今年好去胜常年。
功名不直一杯水，人世宁须万户侯。坐对青山谈到此，政应举白与君浮。
神垕镇边花弄梢，白沙湖上翠阴交。艺天画圣每垂钓，治水禹王曾锁蛟。
越中山水绝纖尘，溪口风光步步新。若得会稽藏拙去，白云深处亦行春。
大易圈叉唯父母，上天时物在诗书。勿劳载酒询奇字，便草元文亦子虚。
千林摇落嗟岁晚，大雅寥寥国风远。骊黄色外得骅骝，盆盎丛中出圭瓒。
莫对此花被渠恼，惜花情重人先老。多少当时似玉人，埋没抄场随塞草。
惊飙入林鸦乱飞，舞空落叶相追随。秋权摧物不见迹，但使万古生愁悲。
倒到月圆已及瓜，金肠舍肺吐丹霞。回头天地皆青玉，瞥眼山河尽紫花。
日中燖得羽毛纁，强效忠来谁愿闻。四十颇能知学易，眼前消息不劳君。
南国高人真巨源，华堂邂逅接清樽。十年一见都如梦，莫怪终宵语笑喧。
圣主何曾识仲都，可嗟社稷在须臾。市东便是神仙窟，何必乘舟泛五湖。
老夫藉手得归田，免讥取禾三百廛。君诗太夸不可传，吾恐闻者讥贪天。
故人相别动相思，此地相逢岂素期。九子峰前闲未得，五谿桥上坐多时。
重驿难通异地宾，舆台陪隶是比邻。不逢徐福求仙至，那有乘桴访戴人。
大涤当年走黄山，我亦黄澥三度行。无限烟云供望眼，此生笔墨百年盟。
藤杖卓苔防险峻，石炉炷柏起氤氲。独游独宿露寒夜，绝顶想多秋几分。
年时我忝楚东守，邂逅君从湖北来。携手篇章拟苏李，论交风义薄陈雷。
题遍慈恩最上层，青云涂辙几人升。一经秋雨禾方穟，未到春风海亦冰。
捍不求知色自然，朝来何许雪华鲜。如行佛国参知识，未嫁仙姿益净娟。
孝思不匮敢忘亲，刻木成形肖像真。晨夕瞻依勤供奉，音容如在默通神。
子明高谊众人知，苗裔清材世所推。诗作士林夸刻烛，赋成天路喜同时。
石翁犹未到罗浮，绝顶飞云得暂游。何日再期同杖履，三更观日上壶洲。
祁祁甘雨正当春，草树精神一倍新。匀洒农郊偏长麦，缓飘花槛不惊人。
白门酒熟谁同醉，华馆灯孤笑独眠。阙下名公多旧识，莫令归兴后春前。
长歌谓我相翦饰，便疑平地升青云。文章难得逢知己，知己相逢贵终始。
儒冠鼎盛缙绅多，海内如今数永嘉。士习艺文争擢第，君明经术合传家。
黎明爆竹换年光，共上大家欢喜场。一礼亲朋相问讯，春觞定作几天忙。
绿杨城郭绿杨村，绿杨阴中坐茶轩。窥人池莲淡无言，聒耳风蝉自在喧。
灯火十年俱旧梦，江湖万里有新知。秋风萧飒菽花老，目断晴云片片飞。
征歌尽道绳公武，命字初看并手文。自是天人三策在，春来重向汉廷闻。
九天鸾诰下林皋，五彩宫罗绣豸袍。荣寿堂中过百岁，日持仙醴荐仙桃。
华渚星流生睿主，九天歌管宴钧台。愿将圣寿齐南极，碧海蟠桃万度开。
不然裁剪未易给，鞭役众鬼宁不噫。终年成功财几日，旋亦堕坏良可悲。
花凝玉勒含烟露，酒泛金樽醉绮罗。自是梁园知好客，不妨车马日相过。
等闲缉缀闲言语，夸向时人唤作诗。昨日偶拈庄老读，万寻山上一毫厘。
绝品轻红扫地无，纷纷万木以龙呼。实如益智本非药，味比荔支真是奴。
南出柴门即是山，青鞋踏破白云间。旋偿酒券何时足，罢诺僧碑尽日闲。
泽雁背飞惊吹急，濠鱼逆上避河浑。秋风未得乘槎便，拟控扶摇北海鹍。
长安北望云何极，衡岳南来雁不通。独有寸心堪百鍊，乾坤随处是帡幪。
半生无计谢尘缘，得一日闲便是仙。掷笔不禁长太息，此中容我结三椽。
樽前高意青云旧，鉴里流年白发新。争奈诏书催上道，谈犀从此日生尘。
鸳鸯湖昔逢夫子，烟雨楼今作故乡。鼓棹乘风归去也，定知无梦伴黄粱。
龙象骇慄严撝诃，玉函金钥神畀珂。一洗海岳遗恨多，千岩唐晋春嵯峨。
自倚倾城绰约娘，不争时世作新妆。若将西子相唐突，正恐莲花似六郎。
节届重阳晓漏催，承明金殿御筵开。杯擎竹叶含秋翠，糕荐瑛盘似雪皑。
穴真节节自相符，若不相符穴是虚。龙真穴假祸福异，误杀世人徒信书。
两山南北雨冥冥，四牖东西万木青。面似骷髅头似雪，后生谁与属遗经。
猛将谋臣气霭云，兴邦雪耻在奇勋。因思卫国琼瑶报，更忆吴人组练军。
乘兴前村曾有约，寄声绝顶可无诗。禅房手自栽花木，付主林神好护持。
著衣香重海棠风，人在瀛洲御苑东。将对赤墀班未定，井干楼角且先红。
雁飞斜柱弦随指，蟹芦新螯酒满船。自笑不歌仍不饮，昏昏只解枕肱眠。
细雨粘云结晚愁，黄金垂地菊钱流。风来不觉窗声战，分却覊怀一半秋。
林坳树底跨浮漂，一泉玉泻秋琳琅。荷衣凉透忍不得，寒郊瘦岛谁争强。
君比郦生多事业，我方谢朓欠诗名。想当把酒笙歌里，亦记长安痛饮生。
苍黄瘦硬立颓垣，疑是栽时第一根。早岁孤君惟二子，暮年千亩尽诸孙。
高枕林泉闲梦少，出门风雨落花多。人生转眼荣枯易，未必金章胜绿蓑。
嗟予是身亦老矣，造物未置饥与寒。何当甑炊七寸粳，饭香及处皆同餐。
玉斗撞来事已殊，岂知天命有乘除。秦人自爱三章法，枉却先生胆气粗。
十里松篁参羽仗，半天楼阁倚云梯。胜游欲尽无穷目，未到桃源客已迷。
金谷惟堪贮俗尘，辋川今复得诗人。先生道是贫到骨，犹有山园斗大春。
故人相见眼增明，尊酒殷勤且未平。恨煞簿书尘土里，两年寂寞度秦城。
至道希夷妙且深，烧丹先认大还心。日爻阴耦生真汞，月卦阳奇产正金。
黄山之巅百尺松，虬枝偃盖连群峰。山神守护魑魅避，道人剪伐天为容。
清秋玉宇净纤尘，银汉澄辉物候新。雁陈排空横紫塞，桂香绽露报霜辰。
秋风草木初摇落，日暮樵苏自往来。更试明年春絮起，共看飞雪乱成堆。
把住秋云绕菊篱，野情未觉老垂垂。古今不遇岂惟我，风雨相过莫问谁。
树里村墟火几星，炊烟漠漠起岩扃。暮程车马催人歇，贫女琵琶絮客听。
江湖游倦两鬓雪，偃蹇归卧扃柴荆。百城坐拥勤著述，兀兀毋乃摇其精。
鬓发苍然雪欲垂，问君何苦读书为。旁人不会回头意，犹记田光盛壮时。
雁宿沙头水月明，无端惊起两三声。孤飞缥缈知何处，影落寒江浪已平。
未敢尝君偏说狗，无关于水独求鱼。金盆玉鼎花千树，自信芳菲总不如。
莫为看山只凭栏，远怀犹恨两山间。坐深却得无穷趣，只看平川一半山。
归舟南过练塘时，重阅前年送别诗。人世阖棺方始定，客程流梗固难期。
终亦有人分鼠璞，只今无俸置豚肩。男儿七尺须如戟，独掩蓬蒿扫纸钱。
数茎淡菜寻常饭，一枕轻风自在眠。头发不梳冠不着，更无人到馆庭前。
千枝万叶大江东，点缀西风要最红。秋在南朝寂寂寺，栖霞岭上月明中。
永日霜台与众疏，相亲惟有圣贤书。绿云满院苍苔合，自喜能兼吏隐居。
美人住在云门西，望到每朝乌欲栖。近报綵舟来候我，寄将锦字是亲题。
无由结伴还乡国，况欲因人作远游。潦倒更于何地会，见君空已雪盈头。
白头波上白头翁，家逐船移浦浦风。一尺鲈鱼新钓得，儿孙吹火荻花中。
刍言当日偶然同，白首家山各固穷。海内仅存一畏友，人间遂有两愚公。
醉卧糟丘名不恶，下来盐豉味全非。饔人且莫供羊酪，更买银刀二尺围。
晾了单衣似系俘，垂垂不用好头颅。招摇渐趁轻风舞，却障明窗学独夫。
家近西山云满篱，曲塘深处芰荷稀。雨馀燕向花间出，饮散人从竹后归。
直应天授与诗情，百咏唯消一日成。去把彩毫挥下国，归参黄绶别春卿。
早脱朝簪出帝城，喜分禅榻坐深更。便疑身在山中住，追笑诗从马上成。
殿前三策献宸旒，人识词林第一流。玉节西分周太史，金符东授汉诸侯。
逆风上水万斛重，前驿迢迢后淼淼。半夜缘堤雪和雨，受他驱遣还复去。
半生踪迹鸿留爪，终古英雄豹死皮。消尽名心理丹诀，六韬闲列教诸儿。
九州瘴气肆风雷，万犬齐鸣久可哀。我笑天公空抖擞，只循低格降人才。
先生久矣爱吾庐，绝胜扬雄宅一区。賸有珠宫来海石，不妨茅屋绕畦蔬。
窃持大畚负长镈，刺取不已帝使流。禹知水怒非塞止，网捕百怪杂蜃鳅。
玉兰万朵牡丹开，先摘姚黄献御杯。翠幕重重围绕定，料应蜂蝶不曾来。
先生笔端自风雨，惊起竹魂无着处。一点水墨化成龙，龙孙飞去鵞溪住。
片片不於他处落，当阳突出险崖机。此时筑著聱禅客，卒急庞公未得归。
东南形胜数钱塘，遗迹千年半渺茫。犹有弁阳言旧事，不如凭槛吊兴亡。
西府十连新眷遇，北园三径共提携。丈夫出处地他愿，但欲长歌归去兮。
山嘴无端三四花，每从清淡见风华。白云笑我不归去，输与桥南卖酒家。
俊儿乃是翰墨侣，侠竹不使舆卫将。象管钿轴映瑞锦，玉鳞棐几铺云肪。
漠漠烟村四五家，水清霜落路平沙。我来欲问梅消息，地冷年年未放花。
年来世路愈间关，且喜儿童放我閒。百岁光阴无一半，莱衣能得几时斑。
周君築室东南隅，训友仲季勤诗书。求名于我我不语，为君邈取棠棣图。
小结幽棲事静便，为无花竹不成村。在群佰里鸣弦地，成我一方濯锦园。
借问高吟何所归，元和格律定同时。折除官职知多少，兼领才名孰盛衰。
宾主前闻无胜事，簪钿明日剩馀香。一天和气谁拘检，付与邦人作醉乡。
平生心赏建溪春，一邱风味极可人。香包解尽宝带胯，黑面碾出明窗尘。
恨无短剑乘风去，纵有长绳奈日何。谩说千年归鹤表，最怜九代入鸡窠。
至道无机但杳冥，孤灯寒竹自青荧。不知何处小乘客，一夜风来闻诵经。
郎君欲出先自赞，坐客敛衽谁敢侮。明朝阮籍过阿戎，应作羲之羡怀祖。
诗卷在前聊养目，酒尊从此罢销忧。七星杉下朝曦阁，香火应教弟子修。
每对春风竞吐芳，胭脂颜色更浓妆。含羞自是不言者，从此成蹊入醉乡。
年丰稍变饥人色，秋老谁怜倦客心。酒禁未开诗侣散，菊花时节自登临。
君伏我肩泪若汤，不思我亦恸肝肠。哲人其萎天无际，诗者其殇地有疆。
春风扬尘春日白，衡门向城人寂寂。淮阳三月桃李时，街头时有卖花儿。
马上看花梦里莺，自怜行路每劳生。道人犹说未自在，且是扶疏堂上行。
帆开楚水烟波远，身到金台雨露新。我亦明年当考绩，相期同看上林春。
刍薪价高瓶粟竭，妻子亦作异县隔。微官本为饥寒计，到底却如生事拙。
巴江滟滟巴山空，十里五里蕉花红。少年锐意立功业，破烟一棹轻如风。
此花端合瑶池发，焉得凡间作逸民。莫谓千秋风月改，天犹皇汉地犹秦。
陇上已惊传信晚，樽前只想弄妆迟。临风不语空归去，独立无憀自咏诗。
光华日月著文石，肯共雕虫小巧争。镇物本来资厚重，补天由此费经营。
久隶皇图思禹奠，复沦戎索泣周遗。空拚万井涂膏血，卉服终看变鸟夷。
此习难返垂百年，异变方从甲申起。天怒芟夷事屡经，以死惧民民弗止。
去年即席赋新诗，今岁迎门把酒卮。似此相逢能几度，莫教虚负百年期。
许负遗书果是非，子凭何处说精微。使君岂必如椰大，丞相元来要瓠肥。
洗空脂粉晚妆成，真色看来倍有情。更喜一弯心字月，玉人眉额照秋清。
好生恰对发生时，宽大恩流涣汗飞。雷雨解成僵蘖动，蓼萧诗就远人归。
鸲鹆未知狂客醉，鹧鸪先让美人歌。使君莫惜通宵饮，刀笔初从马伏波。
诗人梦断池塘外，旅客魂销古道旁。惆怅王孙归去后，霜华凄绝几昏黄。
传闻西洛名千变，排释东风恨万端。茂苑去天真尺五，羡君花信报平安。
台阁如君须强起，林泉容我且归休。汉家基业无穷尽，早晚留侯与运筹。
可怪鲁山犹簿领，不应聱叟是渔樵。何时收拾江湖句，归作歌诗补舜韶。
汉初自是有余责，仁义经制皆蕝绵。董公年老贾生少，至今秦法常袭沿。
车从纷驰出乱山，月明灯影有无间。松林侧过全欹帽，马首低回半脱镮。
美景能兼乐事难，愁来唯仗酒遮拦。昂藏病骨兼诗瘦，料峭春风带腊寒。
修持清苦振佳声，众鸟那知一鹗情。蹑履三千皆后学，抟风九万即前程。
颠倒六经鸜鹆舞，澜翻一曲竹枝词。虽然结袜王生僭，人以此贤张释之。
冻夜明蟾清影瘦，抟风么凤绿毛斜。兴来是处堪携酒，径造何须问主家。
春风一笑玉无垠，云散空窗见月痕。半夜鹤归诗思好，清香吹满水南轩。
醉倒尚誇云液美，吟看尤觉羽毛轻。松轩怅望情何限，竹槛留连兴愈清。
紞鼓留公岂是催，湖山得意且徘徊。更应准拟须乘兴，范蠡扁舟去却来。
十年泽国泛吴航，袖有新硎试未尝。聊把一麾施老手，便教千里作津梁。
欢声叶气蔼乾坤，荣观于贰极尊。天予聪明属文子，人推勇智实荡汤孙。
梁武年高厌六龙，繁华声色尽归空。不求贤德追尧舜，翻作忧囚一病翁。
雪浪排空接海门，孤舟三日阻龙津。曹瞒曾堕周郎计，王导难遮庾亮尘。
数道纵横珠在握，两般黑白鉴当空。一枰战罢浑无事，散步中庭夕照红。
小儿砾鼠称老吏，贱士食牛成国器。虎头书生亦不羁，浪把兔毫轻掷地。
政拟徘徊檀木岭，且先点检上林山。杖藜未作忙归计，又喜临清得钓湾。
当时君死妾何适，遂就波涛合魂魄。愿持精卫衔石心，穷取河源塞泉脉。
路从玉鉴上头过，家在冰壶裹面居。欲作一诗撩谢女，不知为况近何如。
庭际幽兰手自种，托根不与春花共。冉冉同风数茎竹，襟期元作幽人供。
槛花灼灼韶光盛，庭竹森森翠影疏。晨入蓬山暮归去，到归多是闭门居。
茶烟睡觉心无事，一卷黄庭在手中。欹枕卷帘江万里，舟人不语满帆风。
四壁无尘坐绛帷，邻家清晓听唔咿。圣贤凛凛长相面，爵禄骎骎讵可辞。
俸钱散去谋生拙，乡井句留饮饯迟。达命不须嗟李广，望尘无复避元规。
我行已到漷州城，想子河南尚驻程。千里相期终误约，一宵入梦始关情。
行者自愁居者乐，晴时即热雨时泥。问知桐汭多程在，未说宣城与贵池。
黄泉白骨不可报，雀钗翠羽从此辞。君楚歌兮妾楚舞，脉脉相看两心苦。
一溪流水漾残春，上有高楼碧瓦新。溪路昼阴元不雨，却愁空翠染衣巾。
岱岳名山天下无，老来游玩易嗟吁。帝孙池畔秦松老，圣母祠前汉柏孤。
郁郁稻苗欣出穗，汪汪陂水告成功。老民莫道浑无用，能为明时祝岁丰。
与君邻并共烟霞，乘兴时时过我家。更漏一新闻晓角，门阑数级看秋花。
弹铗朱门岁月过，生涯安乐遍行窝。谈天有口机关别，处世无心笑语多。
北阙班联腾喜气，西山瑞霭接晴岚。得天禄位兼名寿，愿比华封永祝三。
江阁夜寒秋水色，海门风急塞鸿声。投冠欲傍烟霞侣，莫向丹台问姓名。
懒甚不寻沧海梦，病馀閒对白云眠。谁教骨格长如此，却笑人间浪学仙。
有口莫饮朝市水，有脚莫踏红尘地。市朝之水不可饮，尘埃一涴无由洗。
饥乌送我棠梨道，雨打风吹梨花老。寒食何人奠一卮，髑髅载土生春草。
暂怀印绶过家庭，车马骖驔去路轻。自为綵衣生意气，敢将昼锦比光荣。
龙门即拟为游客，金谷先凭作主人。歌酒家家花处处，莫空管领上阳春。
早约戎装去看城，联镳壕上叹风尘。谁知关出西门外，憔悴世间无告人。
红尘将弃怨穷鳏，贫窭难行步履艰。尔乃何人自何出，复因何事入何山。
身佩安危唐晋公，何妨绿野对洛嵩。文昌更似香山翁，与公胜日长相从。
横斜清浅暗香动，时把心情百样摹。忽忆西湖林处士，此风应笑古来无。
老衲诛茅昔小留，七仙阴为护岩幽。不将石履呈奇怪，安得西归好话头。
剧怜行旅太匆匆，傍岭沿崖曲折通。差喜山花破岑寂，窥窗时入一枝红。
千载破山兴福寺，六朝栝桂郁云烟。老僧圆塔伤花落，潭影空人更怆然。
自是君身有仙骨，放歌长向烟霞窟。回头却笑韩退之，痛哭苍龙岭上时。
雨雪连阴恼杀人，梅花空度玉溪春。何当迟日暄风底，挈榼从游醉乃真。
王道乐土吾未信，归鸟尽飞暮天赤。吁嗟孤掌果难鸣，不有君子何能国。
我方枕簟和云住，公正风幡撇地时。林下相逢笑相领，一枝筇竹水云姿。
倍道兼程卫帝京，平台一怒太无情。熊公传首袁公磔，自坏辽阳万里城。
灵境无人桃自花，东风吹散赤城霞。山容对我横天末，柳色将春到水涯。
涓滴竟成沧海阔，烟岚又洗晚峰新。此间或有殷殷意，犹恐支颐听未真。
平沙枯木晓鸦多，隔岸连群卧橐驼。水上坚冰冰上雪，挥鞭容易过滹沱。
白发老人垂泪行，上皇生日出京城。如今供奉多新意，错唱当时一半声。
来趁西湖五月凉，凭阑尽日醉湖光。圣因寺古佛无语，一杵残钟摇夕阳。
欲识当年杜伯升，飘然云水一孤僧。若教俯首随缰锁，料得如今似我能。
山驻絮云间不散，波涵珠月晓还明。却怜放鹤人仙去，谁为梅花作主盟。
摹画由来妙手知，彩笺落处直疑飞。寸心用尽终何补，赢得霜毫秃后归。
隔水人家似画图，鬓边香露缀成珠。日高丈五云犹宿，乌鹊已归三哺雏。
一帘幽梦解风情，谁记当时细雨声。伞底重逢贻后患，垆边佯醉续前盟。
一笑推蓬见碧岑，可堪行役负登临。旧游谁觅三年梦，回首空馀万里心。
栩栩无因系得他，野园荒径一何多。不闻丝竹谁教舞，应仗流莺为唱歌。
少林山前古梵宫，达摩曾此立禅宗。养龙崖废埋春草，卓锡泉甘自乳峰。
源正嗣事江西派，句律先空冀北群。从此金门玉堂去，好将雅颂启吾君。
笙歌缥缈虚空里，风月依稀梦想间。且喜诗人重管领，遥飞一醆贺江山。
香案神龛自避风，公婆安稳坐当中。祇愁误作龙王庙，更被春来大水冲。
我昔孩提从我兄，我今衰白尔初成。分明寄取原头路，百世长须此路行。
少年慷慨吐虹气，文词元不减侪辈。胸中妙蕴经纶才，剸剧裁繁特余事。
区区苏李未应师，句法中涵屈宋姿。华贯即今方慎柬，异材如此会深知。
庐山深处在何许，五老仙人邀我语。眉如秀雪颜桃花，酌酒相酣坐箕踞。
红黄衰草半霜痕，怪石孤撑不可论。何必猿声方下泪，但闻楚语已消魂。
淹留恐复荒三径，潦倒宁堪护六飞。乘鹤双凫成底事，不应容易裂荷衣。
奔溪朝来忽怒涨，夹岸柳梢馀尺许。屋头未放浓岚散，苦忆清风汎琼宇。
玉诏新除沈侍郎，便分茅土镇东方。不知今夕游何处，侍从皆骑白凤凰。
天涯衰老谁青眼，自古骚人易白头。犹得身轻平静过，桑榆虽晚一枝投。
兰陔旧地花才结，桂树新枝色更青。为报儒林丈人道，如今从此鬓星星。
岂有豪情似旧时，花开花落两由之。何期泪洒江南雨，又为斯民哭健儿。
竹鹤老人名画手，半幅生绡大于斗。水分山断意无穷，目送飞鸿渡江口。
近来人事颇相乖，独坐何曾得好怀。犬吠为连沽酒市，鸡鸣长傍读书斋。
春风并力著寒梅，浅白轻黄一道开。竹屋西头如有路，扶藜不问主人来。
三淮浪急大江回，几处惊如滟滪堆。我正思家行欲到，汝今那更别家来。
飘然一身逐胡儿，被驱不异犬与鸡。奔驰万里向沙漠，天长地久无还期。
大挠十干十二支，衍作六十花参差。释迦佛亦不出斯，丈六身外还属谁。
要知爵服人人别，不信弦歌个个同。指点苕溪归棹远，西风吹梦藕花中。
要试檀奴一片心，忽然调笑忽深沉。花中望见佯佯去，月下闻声缓缓寻。
日里惯曾参宝语，夜深梦必入清都。此心却恐多君事，废了工夫火一铢。
秦驱禹凿已寥寥，却为高人得姓焦。鲍饵有时邀楚钓，海云常觉护山樵。
揆吾温饱儿堪托，平昔行藏妇与谋。已判来年拂衣去，寄言亟办钓鱼舟。
须臾抵店脱危苦，急倾瓮酒如泽菏。心肢稍暖意亦定，仰看千里流鸿多。
炼丹文武火未成，卖药贩履俱逃名。出谷迷行洛阳道，乘流醉卧滑台城。
离筵有酒不能饮，心逐去帆飞似骛。别后知余日夜思，莫厌频频传尺素。
烟霞丘壑龙山屐，风月汀洲凤浦船。东望三神才咫尺，不妨来往挟飞仙。
着人春气浓于酒，老眼倦看深浅红。只有睡魔降未得，铜瓶鱼眼沸松风。
点缀何曾待化人，密房琐琐暗藏春。定应昔与江梅友，惹得清香尚满身。
遥天一色郁青苍，数点寒鸦趁夕阳。流水无声莽萧瑟，满林黄叶落秋霜。
上穷列缺旁九围，却过度朔山中归。归来赠我桃树枝，朱衣赤郭手所持。
学他趋世少深机，紫阁青霄半掩扉。山路远怀王子晋，诗家长忆谢玄晖。
烂椹作袍名复利，铄金为讲爱兼憎。何如一衲尘埃外，日日香烟夜夜灯。
未炼还丹莫入山，山中内外尽非铅。此般至宝家家有，自是愚人识不全。
满卟八万四千拜，尽诸毛孔无有遗。所获功德不可量，正与普贤行愿等。
古木脩篁绿荫稠，一川浩浩自东流。锵金戛玉清如许，不为狂风也似秋。
气盖两峰蚤食年，堂堂声誉冠诸刘。直言不愧上方剑，妙句常轻万户侯。
映水好将蘋作伴，犯寒疑与雪为媒。夫君每尚风流事，应为徐妃致此栽。
初闻边报暗吞声，想见登谯与虏争。世俗今犹疑许远，君王元未识真卿。
大渡河边蛮亦愁，汉人将渡尽回头。此中剩寄思乡泪，南去应无水北流。
春深溪路少人行，时听田间耒耜声。饥就野农分饷黍，迎嫌尉卒闹金钲。
乌雀逢鸇皆忆凤，鸬鹚遇獭等求鱼。秋风散天无极，清晓冥冥鸿影孤。
时平喜听三京复，乱定还拚两鬓华。丘壑满胸随处好，不妨旌旆过云涯。
丹桂何堪急雨催，清香不肯逐蒿莱。却庆念我轻年待，借得余霞为再开。
池亭何处占清晖，只有晖江更向西。山上白云如有雪，水中明月似无泥。
赵州一匝天轮转，婆子知音未足酬。普为人天开正眼，大千沙界一毫收。
座有老董辞忽狂，气可吞虎髯戟张。几于斗室置六合，未睹门外皆浑茫。
三百六十日云终，故乡还与异乡同。非唯律变情堪恨，抑亦才疏命未通。
晒蓑溪上今陈迹，啸白堂中久绝吟。双井独为风月主，欣闻绿绮奏遗音。
六月冰壶生昼凉，侯家池馆胜平阳。楼头霁色开幹鹊，台上新云似凤凰。
断汊惟余旧姓存，倚阑投饵说当年。沙鸥曾见园兴废，近日游人又玉泉。
山花无思开还落，溪鸟忘机云复来。此地逍遥吾足矣，解愁春瓮不须开。
人传上苑生杨叶，臣敢南山落豆萁。闻道乌孙公主至，长平坂下望朝仪。
哆口搘牙月蚀诗，遗编读著凛风规。如何晚节从污合，竟与奸臣血作泥。
翩然鸿鹄本不群，亦复为口长纷纷。去年弄影河北月，今年迎面江南云。
冒寒岗路透溪桥，驴仆翩翩叶乱飘。还是去年初见处，青旗茅店恰相招。
身世悠悠付等閒，卢仝破屋恰三间。暂时结伴窗前月，耐久论交户外山。
紫闹红喧春正浓，南岩金殿巧重逢。炎花蛮草忆前谊，楚水湘云识旧踪。
遂令着处听雅鸣，魂飞魄散心如捣。和气致祥乖致异，已甘旱魃来为崇。
锦衣行处江天晓，华表归时社树春。暂试铜山陶铸手，速应西上莫逡巡。
北阙青云车马多，南山白石饭牛歌。霜清水屋酿春酒，雨足野田收晚禾。
岂知尤物祸之阶，不独倾城竟倾国。一时丧乱已足怜，后世方誇好颜色。
名山副墨当谁属，落叶仇书肯自慵。记向扬云问奇字，草元亭外绿阴秾。
玉川辄莫忧虾蟆，纵尔觜吻何由齧。阴天著手泉脉生，三伏临之冰炎热。
杏坛设教宏心愿，绛帐翻经树式楷。荠麦青青蒲柳绿，名贤相遇乐无涯。
浪言张华为辍笔，至今诋者口不钳。因持众制事编削，管城虽老聊复拈。
野性耽迂百念轻，幽栖随处得怡情。山依南郭家林好，水入西庄客舍清。
门掩虚堂阴窈窈，风摇枯竹冷萧萧。邱虚余意谁相问，丰沛英魂我欲招。
道途奔走四千馀，憔悴京城僦屋居。晓逐时英登馆阁，夜因羁梦到乡闾。
二月天回斗杓转，沙际春风犹未知。咄咄向空但书怪，常有孤愁来两眉。
刻成红玉万枝香，排出华灯四照光。闻道阆风有琪树，可能一二敌芬芳。
道之大道古太古，二字为名争莽卤。社稷安危在直言，须历尧阶挝谏鼓。
难敌病愁休惧来，远谋无计独登台。莫欺定命且欢醉，那管人间一世哀。
尚书剑履出明光，居守旌旗赴洛阳。世上功名兼将相，人间声价是文章。
八阵尚存惊对垒，一星才落便无师。勋忠遗舄藏岷蜀，老柏苍苍万古思。
虎头诸孙总痴绝，老安不痴乃用拙。忆在吴中写墨君，雪楮水缣每飘撇。
朱轮此去正春风，且驻青云听断蓬。一榻早年容孺子，双旌今日别文翁。
朝来携杖到前溪，风暖花香满袖携。郭索近晴穿草出，钩辀长日隔林啼。
故人湖上有高楼，十载清樽续旧游。飞翠窗中仍列岫，片帆天际见归舟。
披拂灞桥驴背雪，侵凌蓟北马头风。何时诏许江南去，著向烟波理钓篷。
终须跨个玉麒麟，方丈蓬莱走一巡。敢献些儿长寿物，蟠桃核里有双仁。
羽服悬知澹不妍，五更清吹月明前。明朝多少尘劳事，自倚虚檐一怅然。
杰阁挥飞翠霭间，蓬莱元不在人寰。绿围城郭千村水，青逼帘栊四面山。
层层帝网罥情丝，咒罢空王咒两仪。重省悲光当日梦，一袈裟里小须弥。
芳樽再展怜春色，画舫频移媚夕阳。不是群公仙骨在，蓬莱咫尺杳茫茫。
清夜宴游追邺下，高秋云气满蓬莱。飘零骑省虽多思，怀抱能无此日开。
肯向金渊暂泊舟，相逢衮衮别方休。移宫换羽周郎顾，咏月吟风太白游。
山头日白云英英，千峰倒插千江明。手把芙蓉步石壁，苍翠乱射猿鸟惊。
上有清风之婆娑，下有初阳之媕娿。山有髻兮云有涡，歌泠泠兮谁凌波。
廷臣侍从蔑前驱，道侣忻奔迓使车。县吏喜闻新号令，村民争认旧中书。
游丝堕地风不起，灯烬霏霏落江水。良人一去不可招，形忍为人心作鬼。
微熏契合醇醪性，清咏赓飏击壤词。韫就太和充四体，谁能不系美人思。
好风疏雨沦红尘，收拾残花作翠阴。春色不随桃李去，一川浓绿正深深。
居摄何如径即真，妄思裕后昧前因。化家为国端由尔，引火焚身莫怨人。
四更四点露成霜，个里愁人暗断肠。鼓角未喧闻鼻鼾，北风窗户月荒凉。
柳塘烟起日西斜，马踏春泥半是花。何处最伤游客思，绿阴相閒两三家。
奇观曾邀我命车，回车人间景何如。山经盘古穿窬后，水据玄冥漏泄初。
东风已动北风归，寒气侵寻自霁威。何处管弦传腊酒，谁家刀尺制春衣。
九州大麓标山经，早与天地同垂名。雁荡初传晚唐世，掩抑众岳夸神灵。
雨过落花粘履舄，日长轻絮点杯盘。明年官满君须去，此地应难得此欢。
拟将艾制候朝绂，愧把芦芽易钓竿。早与君王乞归去，仕途方险战於鞍。
歛版早知游宦恶，署门晚悟世情常。茹芝却粒虽无术，散发犹当效楚狂。
权遏心潮侍眼波，由来名士总情多。倡条冶叶秦淮梦，豪竹哀丝楚馆歌。
平生珍货不肯市，岁岁梅花伴幽独。买邻不用一钱费，风月逢原俱取足。
失意从他桃李春，嵩阳经过歇行尘。云僧不见城中事，问是今年第几人。
百寻铁锁系雕阑，千折瑶阶莲步难。露洗玉颜溅霓服，风吹雾鬓拂星冠。
人亡异代空遗宅，岁暮他乡独倚楼。最是阳春音调古，至今歌罢少人酬。
手把一麾来霅水，身似痿人方暂起。此行本为贫所驱，非恋吴中风土美。
锦里归来万虑降，戴逵何必适他邦。幼思弓剑驱千骑，老爱琴书占一窗。
诗工于我贫相似，憇迹招提亦尔同。问讯稍愆书草划，往来长恨马匆匆。
绝塞冰霜侵剑戟，阴山鬼火照蓬蒿。从来百战轻生死，独倚辕门感二毛。
自草太玄生白发，谁餐大药驻朱颜。闻君吏隐玉溪侧，只隔邻封可往还。
关心有念真形役，过眼无根俱客尘。肯着青鞋从我老，队香径遣断归轮。
三楚帆飞湘雁远，五华人去海霜寒。故乡却恋多鱼米，应念贤兄尚冷官。
咀啮侵肤未云已，爬搔次骨终无那。时时对客辄自扪，千百所除才几个。
千里赏音知绝识，九秋落木见横陈。也休频把遗篇看，说到铜人更怆神。
黄石矶头波乱流，前军铙吹后宫愁。莫因鱼服怜牙爪，自有真龙在上游。
昨侍吾翁一再经，眼中历历短长亭。五年人事随陵谷，今夕重来泪雨零。
诗酒工愁原定例，琴书惯冷况秋阴。故园萸菊关心甚，翘首云鸿盼好音。
阍临原庙清风穆，既驾銮舆晓日暾。明德馨香非黍稷，真机轩豁露乾坤。
万里风尘今拚袂，两都辞赋旧登台。匡庐彭蠡俱形胜，惆怅难逢谢客才。
灵秀所钟成大器，当年犹记发垂鬟。元龙家学本堪袭，为适新时习鲁班。
秋事无端剩暮蝉，王孙芳草倍凄然。近来心意凭谁问，流水声中看菜烟。
少小弯鬟侍上清，貂襦珠步太憨生。舞鸾谁遣来收影，顾兔相看却有情。
偷生亦似符天意，未死深疑负国恩。白面儿郎犹巧宦，不知谁与正乾坤。
忧本难忘忿讵蠲，宝刀闲拍未成眠。君平与世原交弃，叔夜于仙已绝缘。
一片荒碑立翠苔，空余基址郁崔嵬。此台湮废浑闲事，山北如今未有莱。
万里风云来黯澹，五更星斗下光芒。我行不有神灵助，风送天香自帝傍。
冰溪凛凛九回曲，玉壁岩岩两面开。舟逆急湍分寸上，奇峰细得看崔嵬。
桃花坞近钓鱼矶，不比刘郎万里归。水底红云迷醉眼，樽前绛雪点春衣。
醪敷卷白欣初熟，菊蕊舒黄正斩新。闻道小蛮新教舞，归时呼客莫辞频。
莫风浩荡忽吹葭，一室阳春病已差。把酒认为天一水，见梅题和玉真花。
斟酌利害不全取，高下参差仅强半。水大十分七入江，徐挹三分供溉灌。
云路招邀回彩凤，天河迢递笑牵牛。南朝禁脔无人近，瘦尽琼枝咏四愁。
九门深掩禁城春，香雾笼街不动尘。玉帐寒更传虎卫，彤楼晓色听鸡人。
爱客时将车辖投，酒中堪隐老何求。秫田下噀年年乐，陶令閒居署醉侯。
诗情不惯吏尘器，心事偏辽野趣幽。纵使酒尊空北海，客来一笑也风流。
吾乡由来文献多，道脉无如世故何。蔬园每每今栋宇，芹波瀰瀰新弦歌。
巴舷吴榜簇江干，市侩村倡半倚滩。系籍惯豗乡阀阅，投单例办敝衣冠。
生际华夷混一年，老从耕凿遇尧天。春和着物皆生意，岂是乾坤雨露偏。
小园清润稍堪观，翠有庭筠馥有兰。未放蔷花金作蕾，已开梨蕊雪为团。
此冠固奇惜未大，有冠独在方之外。日月为藤织四时，烟霞为桦绵千载。
长吟共惜频惊落，久坐何妨晚始回。为语清风莫轻扫，明朝更欲杖藜来。
蓟门终朝雨霎霎，危楼睥睨云浃渫。初苏银杏耽清欱，风入荫木摇碧箑。
君侯有德存此心，居官居家堂两铭。强弱人已无留情，湛然方寸如砥平。
浓香比艳原非分，冷性孤芳自有涯。读罢新裁寻旧侣，不知何处足烟霞。
可怜孤直援又寡，恶恶如风力排诋。汉皇听纳知其忠，左右侧目争摧圮。
往时此地惊智高，四海俶扰如抑搔。要荒易动古所畏，况复立制争锥刀。
五陵少年那得知，气使造化须新诗。春工未遍裁云叶，但赋贡金品皆绝。
四檐风雨一篝灯，脉脉怀君思不胜。龙厩未收千里马，鹑笼却锁九霄鹰。
一方丘壑力能专，短杖芒鞋适所便。偶遇畸人足清话，再临明镜各华颠。
吟成代马风前意，看尽江莺草际飞。只有柔奴象慰语，安心仍恐是锋机。
贺监家居逸兴饶，枝分鉴水阔容舠。穿荷宜去邀渔叟，共醉船头半榼醪。
经年尘土满征衣，特特寻芳上翠微。好山好水看不足，马蹄催趁月明归。
少时机杼入思惟，老去工夫更不疑。二十卷诗除我读，一生心事更谁知。
长信宫中秋月明，昭阳殿下捣衣声。白露堂中细草迹，红罗帐里不胜情。
孤舟本要载西子，欲付此声知有谁。安西将军元好事，纸背题来十袭之。
十年忧患谪东南，万事于心了不关。病去只悉双足软，老来且喜一身閒。
蜀郡名家贤俊多，君才自合置銮坡。云门琴瑟弦须练，玄圃球琳石可磨。
我家只在苍崖颠，白云绕屋清溪连。他日君能远相觅，看花酌酒春风前。
炯然暗室有光辉，绿水荷花一尺围。晴日破山晨欲上，落霞映渚暝将归。
尝记停骖古郢州，待晴曾是贾胡留。锦囊亦有阳春句，不得亲题白雪楼。
治行伫为千里最，才猷已是九重知。莫辞小憩留仙隐，伴我花前倒玉卮。
投笔新从定远侯，登坛誓饮月氏头。莲花剑淬胡霜重，柳叶衣轻汉月秋。
浮世谁如金石坚，吟须俄顷见皤然。登山未免怀千古，泛菊相期保百年。
平生谈说舌犹在，病起彫疏鬓已斑。始悟庄周太多事，处夫才与不才间。
蔓藤扶我过东冈，与客同登妙法堂。小院回廊春已暮，茂林修竹夏初长。
静是无憀动是狂，秋蝉两两抱斜阳。不知才思能多少，瘦得腰肢似沈郎。
故朝台馆势连空，多在荒烟野水中。愁杀芦洲风急处，寒笳吹过暮城东。
相逢陪酒又陪歌，醉倒家中要我驼。驼到家中犹骂詈，不知醒后又如何。
巨颡睅目乍低昂，盘回不发犹巧伺。延颈反腭吐舌长，应敌怒挟雷霆势。
昔在英豀识仇远，忆意别来陵谷变。死生契阔不相知，一十四年如过电。
下脐此气今犹冒，纳手仍寒事可怜。春晚江南君所忆，定知蒲柳已含烟。
论心明月谁同调，把酒清风只自尝。欲问旧游同乐侣，笑歌曾否念凄凉。
任你鄙夷称笨蛋，绝无低头喊老爹。过几十年都死了，管它猿鹤与虫沙。
穷冬伏枕何人问，栎下先生寄我诗。远问只愁身便死，怜才几见泪沾颐。
古来散文与诗律，二手方圆不兼笔。独渠星斗列心胸，散落毫端俱第一。
生还淹迹倚荒庐，懒散经秋赋索居。双泪弟兄挥酒日，寸心关陇望乡馀。
薰陆胡椒腽肭脐，明珠象齿骇鸡犀。世间莫作珍奇看，解使英雄价尽低。
春风吹开孝廉船，撞星犯斗上九天。夜书细字灯前月，朝茹寒虀瓮中雪。
湘漓地尽双流合，楚越疆分一水来。欲向江门问真派，愿携烟艇泛波回。
高楼明月花吐香，江花抱月垂明光。美人如花怨晓月，花月难寄关山长。
秦望山前晓雁斜，蕺山云外看黄花。谁能带芥关心绪，且插茱萸伴物华。
彩翮翩翩五色齐，惜春犹解惜毛衣。恐应花底藏金弹，款下枝头又欲飞。
俨然相对如平生，抵掌论心尽欢悦。寒钟惊觉顿无聊，一点青灯自阴灭。
逃虚道衍怀常淡，赎罪妙严心最真。天不人情空做冷，更从何处惜芳辰。
宪度已应昭典则，官僚况复盛才英。运开五百时难遇，愿竭忠忱答圣明。
鬓影半因忧世白，眉端时为得诗伸。盛衰物理烦君看，旧日钱神今更神。
贞烈楼头有四娘，行人掩面看红妆。蝶飞曲尽泪成血，月落舞残颜带霜。
潜山道人请归治，要使墨池少开拓。每烦健步远来徵，事必不然空臆度。
自知汗简今千轴，更说生犀有几株。赤壁当年遇黄盖，周郎何惜借吹嘘。
月落清湘棹不喧，玉杯瑶瑟奠蘋蘩。谁令力制乘轩鹤，自取机沉在槛猿。
最爱林塘景色清，春风一路马蹄轻。含情怕说明年事，忍笑还呼旧日名。
一径穿缘应就郭，千花掩映似无溪。是非生死多忧恼，此日蒙师为破迷。
至人游神在元圃，心如止水中有主。过眼云烟一瞬间，空山岁月仍太古。
屋前太古玄都坛，青石漠漠常风寒。子规夜啼山竹裂，王母昼下云旗翻。
真能一醉逃烦暑，定胜三杯御腊寒。自有诗书供永日，莫将丝竹乱风滩。
杜鹃岂为归心设，蝴蝶也无清梦通。万里天涯喜强健，剩开窗牖纳南风。
晶瓶浸魄一双影，玉镜当心无限情。莫为银蟾增怅恨，孤清直上即瑶京。
清风坐向罗衫起，明月看从玉手生。犹赖早时君不弃，每怜初作合欢名。
忆昨寄书今几日，缺然无地接殷勤。秋风红叶堪题句，寒夜青灯忆对君。
陋邦一雨何足道，吾君盛德九州普。中和乐职几时作，试向诸生选何武。
莲茎袅袅缀枯房，上有雍渠立晚凉。翠盖裂残浑改色，红衣落尽尚馀香。
数声清管鸣蛙沸，一点黄尘探骑还。回首中原渺千里，白云飞处是乡关。
除却金齑霜后枨，更无一物可诗情。诚斋配以彭生脔，岂不冤哉五鼎烹。
泽雉樊中神不王，白鸥波上梦相亲。黄尘没马归来晚，只有西山小慰人。
年年辛苦为儿忙，刀尺声中夜漏长。多少春晖游子恨，不堪重展旧衣裳。
犹如巢破乱飞蜂，依草附花难酿蜜。落拓江湖杜牧之，忏除结习王摩诘。
青钱声重鸣金赋，红杏香生茜锦袍。主圣臣贤当作颂，愧无椽笔继王褒。
掌样球场五百弓，帝城何地似亭中。北山南畔南山北，独受西湖万顷风。
公谴纵然饶岁百，人情终是与朝三。名同牛后难争长，路绝羊肠未弛担。
杭州湖州公所治，八百年来愧后先。有美堂存地已移，爱山台峙云犹茜。
一击闻中宇宙宽，东西南北是谁挽。须弥无缝槌相应，尘刹无空别骨圞。
窗户清清半掩门，小儿揩泪立黄昏。几多心事无人问，独看梅花月半痕。
又传高轩去幽燕，天高气爽步轻前。临歧珍重秋风紧，两字平安一路宽。
旁观奚止动精爽，壮士为之犹股慄。由来习俗竞兹辰，士女欣然勇相率。
近城好景频须到，适意新诗底用搜。从此若逢休暇日，定应闭户辖深投。
露摇征旆吴山晓，月满维舟贡水寒。一路风光从此去，更无纤秽瘴层峦。
门多隐德天终相，箧守传书道不贫。二百馀年桐荫在，孙枝四茁有新筠。
琼琚著地已初露，粉面窥人犹半遮。一洗世间尘万斛，超然独觉似仙家。
桂生前代成尊宿，松占高峰长子孙。不必桃花千万树，已教人作武陵源。
养性摅情不记年，免寻云水更参禅。有心用处还应错，无意看时却宛然。
双窥双语镜中妆，莲叶莲花总断肠。几倩西风洗红粉，断香零露老秋房。
湖名西子宜新态，路隔东陵念故瓜。谁与扁舟寻范蠡，烟波深处一帆斜。
赤日中天朝恳挚，秋风落叶立清遒。齐桓不喜葵瓜子，肯会诸侯到尔丘。
南方气候北方殊，春里清寒腊里无。雨入竹林浑不见，只来叶尾作真珠。
织素休思去妇工，新人门第五陵东。琵琶漫向邗鄣道，心事还随簸荡风。
六典未新周礼乐，三河正想汉官仪。平生作计非温饱，可但区区诧郄枝。
寒食风烟锦屏下，凭高把酒兴何如。满川桃李方妍媚，不忍重为风破除。
马向中原日向西，征袍忍拭故乡泥。闺中别泪男儿血，并化江涛壮鼓鼙。
泰山豹林来复去，河南白云坚不动。斯文程伊嗣兴起，露门日日峨冠诵。
凤历推来恰半千，高名千古重于山。降因天下思姚宋，世有斯文属孔颜。
妙峰孤顶偏肥腻，天产灵苗不触地。翠叶无风常自摇，清香那逐春光媚。
秋高裘马正轻肥，节制身兼被召时。邂逅贵人争献寿，逢迎嘉节竞题诗。
石阑金井未经霜，一角疏阴蘸曲塘。散发飘蓬怨归沐，落花团絮不盈箱。
孤山山下一枝梅，春到南枝尚未开。酒醒西楼看月坐，清风湖上捲香来。
吾身甚羸心甚安，妻孥已捐今昔观。平生学力外生死，砭剂求工聊复尔。
燕坐角巾移竹影，野谈争席占墙阴。灌园本是三公事，俋俋闲舒傲世心。
慷慨悲歌今复古，平生风义友兼师。依依杨柳犹如此，采采芙蓉欲遗谁。
拔薤威名高外服，握兰风力冠中台。好音忽有双鱼至，喜气遥知五马来。
纷纷到底不如休，空把閒心见便留。昨日白消行处去，今朝绿遍定谁揉。
千门今夜晓初晴，万里天河彻帝京。璨璨繁星驾秋色，棱棱霜气韵钟声。
金沙泉涌雪涛香，洒作醍醐大地凉。倒侵九天河影白，遥通百谷海声长。
龙蛇起陆虫蚀木，商盘周鼓秦刻馀。中牟三异今分四，断碑残缺阳冰书。
晓落秋风惊白发，病瞻南极记丹砂。愿分九鼎刀圭刀，留得残年老种瓜。
波澜正使来西蜀，廉陛何妨逼少陵。天遣百年如卫武，会赓懿戒颂中兴。
襆被归来暂避兵，小楼还我读书声。彷徨来日无生计，欲弃儒冠去耦耕。
黍律嘘春燕谷暖，梅花入梦楚天长。归期乞趁东风软，醉袅丝鞭吟绿杨。
日边佳气郁葱浮，万里勉策蹒跚脚。筮仕恰当从政年，步趋敢踵古人躅。
见君生计羡君闲，求食求衣有底难。养一箔蚕供钓线，种千茎竹作渔竿。
还朝便与山水疏，只有此月随吾居。莫论人隔十日面，犹胜犬传千里书。
祥符天子旧明堂，二丈丰碑宿草荒。人世已非坛更是，摩挲老泪湿斜阳。
落叶蝉声古渡头，渡头人拥欲行舟。另离情似长江水，远亦随公日夜流。
无琴尚可何独弦，要识精微非度数。人生有累无非失，我欲心灰木为质。
扫荡妖氛划一时，飘扬遍插五星旗。今年不作登高客，挤向街头看会师。
幂幂衡云久不开，感时心怯近歌台。黄金世界撩青眼，神圣衣冠郁鬼胎。
绿柘林中听晚缫，闻将煮蛹当持螯。何须有茧大如瓮，救得妻儿啼与号。
闻道黔中雨势偏，秋冬兰雨更连绵。气迎塞北风掀浪，地处瀛东水上天。
青崖鞭垂瘦蛇尾，仙人掐节随鳞起。斫取他年跨马归，剑栈秦山多折箠。
亥日惟柔早吉蠲，骎骎六辔及时旋。河阳才子曾为赋，不重摛华重课田。
风尘不报边烽入，圣泽频闻好语传。可是淮阳真卧治，满囊空费大农钱。
闲来提笔学丹青，浅绿胭红度几春。回首前朝多巨擘，摹临窗下效何人。
每诵停云忆故人，江湖何幸接风神。论文自托平生契，看竹如偿未了因。
僧舍经旬只病眠，不知春事满湖边。相携步出城东去，杨柳桃花气欲烟。
麝墨芸香小玉丛，澹烟横月翠玲珑。小屏春锁绿窗梦，也胜湖江烟雨中。
丈人教子惇义方，宴息时来命樽酌。何当勇起挐扁舟，梦寐思陪众宾乐。
残月光中强揽衣，欲随乌鹊向南飞。无端客梦难收拾，落在西城晚不归。
未逢寒食棃花谢，不待春风柳絮飞。酒放半醺帘半卷，此情无使外人知。
楼堞参差噪暮鸦，村氓唤渡语声哗。忽冲沙鸟瞑烟破，渐转蒲帆夕照斜。
男子坐为衣食役，年光常向道途淹。古来共说还家乐，岂独全躯畏楚钳。
杜韩不作苏黄逝，今我说诗将附谁。手似五丁开石壁，心如六合一游丝。
至矣前人惠后人，爱之无不用吾情。寸心千虑规前定，六世一门家太平。
沧桑变幻天难问，乌鹊飞鸣夜未央。我已廿年赋焦尾，知音谁是蔡中郎。
晚年朋旧益彫零，叹绝斯人奠两楹。不忍衔悲读佳传，可堪回首念平生。
离宫停跸多馀暇，每集亲臣射广场。德可观兮因以习，武虽偃矣未宜忘。
身轻自笑可驾鹤，眼明岂止堪窥豹。人情世故看烂熟，皎不如污恭胜傲。
天涯晚岁客无欢，拥鼻微吟行路难。三楚浮程波淼淼，五陵归梦雪漫漫。
今我老无崖险句，送人行不折杨花。前头有问又须道，黄面禅和吃酽茶。
刻铭沙石水底碑，教战石存山下鼓。一片丹心天地间，万世闻风犹御侮。
家山北望隔中原，相对能无酒一樽。薄醉欲倾前日泪，红颜未是少年痕。
古寺高楼暮倚阑，野云不散白漫漫。好山遮尽君无恨，且作沧溟万里看。
独夜沈沈怯睡迟，昏灯小草委红蕤。衣经刀尺心先碎，寒入关山梦未随。
捧归细卷银成索，牵出忪忪云一握。珠唇呵挺气温温，鹦觜踏车声络络。
秋来不见渼陂岑，千里诗盟忽重寻。大木百围生远籁，朱泫三叹有遗音。
圣师笑曰女弗如，未闻端木惎颜氏。鸣呼向使颜氏逢若人，未知何地堪容身。
凤皇联翼凤皇台，秋色龙门岂暴腮。二水澄澜浮玉案，长虹飞翠献霞杯。
萧条宦况有谁怜，横槊歌君感旧篇。促膝曾听窗外雨，论心空忆镜中年。
上有皇天下后土，此身不患无归所。凭谁说与清河公，何苦为人和黄社。
曾向荆州一笑同，淋漓江汉酒千钟。夹城云盖迎珠履，满眼霜花照玉容。
密坐研穷省细微，到头须是自忘机。应无祖佛能超越，岂有冤亲更顺违。
老有丹心犹恋阙，死无一字可藏山。儿童忘记翁年甲，但笑颜苍与鬓斑。
江流茫茫去不息，嗟我棹往何终极。灵君如愿倘可乞，但觅金丹生羽翼。
道猷宴坐卓一锡，萧然屏去群魔迹。大蛇开口合不得，始知三昧通神力。
葡萄美酒玉壶寒，写向离筵泪并残。纵有隋珠高月色，不知中夜向谁看。
问翁致此何因缘，道是江阳太守贤。鼓琴弦歌不生事，十年静治安吾边。
归舟净绿不可唾，旧舍小滩浑欲平。元是江湖竿钓伴，可须钓叟自为名。
筑楼起病诸真长，说诗解颐黄晦闻。南社风流原不替，两豪拔帜自成军。
诸天花雨隔红尘，买醉街头自在身。已来吟兴休添酒，只恐诗狂又待焚。
缁衣人泣乐凄迟，君自高飞我自悲。有幸芸窗同论道，无端夜路便睽离。
枫落吴江归兴浓，不知何日定相逢。山中独对三生石，城外谁听半夜钟。
番檨花开又一年，不寒不暖早春天。开正复喜开春宴，赢得诗狂更酒颠。
除却共姜是女师，柏舟便到白头辞。劝渠莫怨终难劝，不道前夫怨阿谁。
乐静忘忧养性灵，豫章城外一茅亭。窗涵南浦千寻碧，门对西山万叠青。
翥粉昂丹笔有神，道人无梦到鸡群。何时醉拊苍髯客，唤起茅山万里云。
遥闻振旅出居庸，八酸归来御六龙。莫道榆关消息近，沙河一水更千重。
尧夫非是爱吟诗，诗是尧夫自笑时。闲散何尝远人事，语言时复泄天机。
翛然杖屦出尘嚣，鸡犬无声到泬寥。欲见五芝茎叶老，尚攀三鹤羽翰遥。
建芽精嫩凤为团，海错珍鲜鳆作乾。远物方惭容易献，来篇不似等閒看。
耕隐春江水尽头，一廛已自鄙通侯。好辞遽作春半别，归意欲兼天际流。
尔是妙德现真身，刹那不起恒沙劫。无边无尽如虚空，虚空无边不可说。
二月江南花满枝，他乡寒食远堪悲。贫居往往无烟火，不独明朝为子推。
玉莲翠叶粲成川，十里湖光碧浸天。桂楫压波横断浦，钩帘丝管接薰弦。
石城花暖鹧鸪飞，征客春帆秋不归。犹自保郎心似石，绫梭夜夜织寒衣。
斗立孤城日四围，贼奴曾未慑天威。风生虎帐豺声厉，尘犯龙颜鱼服归。
上方细看锥沙刻，丈室连浇玉乳浓。蜀客相逢天万里，不妨暖酌小玲珑。
阅遍世情还学佛，商量花事且留春。敝庐风雨怀先德，老树盘柯覆比邻。
牡丹摧尽蘂初成，花谱还应压后生。右掖昔年陪俊赏，幽兰今日助诗情。
邦人镂胆交相语，糴事关心尤至仁。往者过征罗罹暴虐，甚而乾没启嚣嚚。
数花疏疏静处芳，便成佳景不荒凉。暖回穷谷春常早，影落寒溪水也得。
驷马嘶鸣还故国，素车奔走送高原。诸儒师表今亡矣，惟有清风愯后昆。
夜半起坐寒飕飕，遥见惊飞双白鸥。鲈鲙莼羹入我梦，扁舟去趁三吴秋。
海外孤忠泣鬼神，丹心为国竟忘身。大星遽陨年难假，天意偏摧社稷臣。
七十遐龄世所稀，东来紫气故依依。儿孙开宴承欢日，还向萱堂舞彩衣。
乡国怀归近有期，灯花先报主人知。晓看飞雁传书札，夜梦惊鸿劈荔枝。
万国来朝通九译，一朝持节使三韩。烟开碣石行边见，日出扶桑马上看。
湿翼葱鹙穷鳝所，涉波骇豕在人前。雷风不碍登高目，只有滔滔是逝川。
花甲重新又二年，劫余人惜太平天。九州喜遇晴光照，终日欣无俗务牵。
暮春桥下手封书，寄向南江问越姑。不道诸郎少欢笑，经年相别忆侬无。
天然形势固金汤，落日孤城暮霭苍。一代阵图名赫奕，四山云雨梦荒凉。
趁墟归向斜阳晚，结寨居从绝壁遥。只觉炎荒风景异，不妨随意纪歌谣。
衣冠车马俨朝班，水底阴森百怪顽。假使温郎能一借，然犀吾欲照人间。
旅食频年感异乡，宦情寥寂一诗狂。按图但识寰瀛路，止辇何如汉署郎。
深掩柴荆谢世纷，南山时看起孤云。残年所幸身犹健，闲事惟求耳不闻。
食新味美欣秋稔，求旧情深见岁寒。若共朱门论德义，万钟争及一瓢箪。
且观神女为行雨，莫问郎官应列星。芳草到门无俗驾，好山终日在湖亭。
琼姿娟洁净无苔，浪向江南遍地栽。难得写生花御史，霜前雪后一时开。
同时不数杨家果，三寸吴湘空万颗。会须载酒醉西园，一树黄金压枝堕。
再鸣引颈檐头下，月中角声催上马。才分地色第三鸣，旌旗红尘已出城。
自从别我无消息，江鳄无情江浪黑。至今夹岸枫林青，岁老迷魂招不得。
谁知静圃无穷极，独有幽禽不住鸣。况值清明归去客，共樽谈笑有馀情。
老来愿弃人间世，病去欲荒墙下桑。黄犊不嫌人日雨，村村犁晓绿微茫。
文字同惭障尚深，置君怀袖墨痕侵。幽奇长吉期方驾，博丽扬云欲浸淫。
芳妍独殿绿阴阑，几簇流琼拥髻鬟。攒粉倚风摇舞地，妒晴抛日透飞关。
五幡归命八旗降，海宇清平大业张。嗜好累人儿女气，金钱役物少君方。
夜雨滂沱一若倾，朝来南亩足春耕。相呼荷耒奔趋急，便与担秧插莳盈。
尽道相逢日苦短，山南山北秋方腴。儿童敢笑诗名贱，元气终须老辈扶。
古原荒树倚村斜，高庙威灵亦可嗟。警跸千年馀塑马，铙箫终夕舞神鸦。
学使名尊邵景宜，二公遗泽繫人思。江城理合崇祠立，犹听苏松载道碑。
嫁奁移俗皆从简，酒席生财办未迟。筹凑盘缠遮窘促，旅行蜜月好名词。
填胸磊块化丘壑，臆造桃源付耕凿。胡尘不到画里天，如此江山殊不恶。
径坂仙翁名盖代，得君胶法喜临池。鸡林鼠岛皆知重，尔亦声华万古垂。
它山不数碎如拳，有此撑空万古寒。好个山中廊庙具，游人浪作石梁看。
一卷分明是诗史，仁者见仁智者智。盖棺论定夫何言，他日听君作位置。
易来难去家半里，似有还无雨数丝。烂醉池边野花下，黄昏犹有未成诗。
六公八十尚占星，授法东坡今大成。此岁得归言不食，几时当雨信如盟。
客居索寞厌天穷，抚事无能笑语中。破睡好茶盈碗白，曝檐晴日半帘烘。
须学依墙勤哭楚，莫同伏弩助收庞。何时玉手归重搦，笑倒秋醪潋灩缸。
白水沿堤护绿苗，鸡鸣犬卧柳边桥。数家虽不成村落，一梦何曾到市朝。
自许风霜知列柏，还将讽谏托长杨。大东杼柚看如此，况复徵兵事朔方。
兹地曾栖菩萨僧，旃檀楼殿瀑崩腾。因知境胜终难到，问著人来悉不曾。
卧听鼕鼕衙鼓声，起迟睡足长心情。华簪脱后头虽白，堆案抛来眼校明。
独坐高斋汎羽觞，且看丛菊媚重阳。繁英乍吐丹霞色，冷艳全分白雪香。
车音呜咽大江前，缩地劳劳问岁年。一片匡庐挥不去，来扶残梦卧云烟。
章门放棹洒然还，归奉慈帏色笑间。绕屋碧生春涧水，登楼青送隔城山。
迎日香苞四五枝，我来恰见未开时。包藏春色独无语，分付芳心更待谁。
临风高视耸奇形，渡海冲天想尽经。因得羽仪来合浦，便无魂梦去华亭。
水国君王又姓萧，风情由是冠南朝。灵和殿下巴江柳，十二旒前舞翠条。
预求补益三年艾，深识妖邪九尾狐。博物伟然窥子产，济时岂必愧夷吾。
何年道胜苏群物，尽室天涯是旅人。焚却蜀书宜不读，武侯无可律余身。
山斋道人梦魂清，梦中细响忽可听。三峡流泉出幽隐，万蚕食此春叶声。
北窗高卧鼾如雷，谁遣香茶挽梦回。绿地毫瓯雪花乳，不妨也道入闽来。
心如古井已无波，无奈山林宿兴多。何幸风流存晋宋，不妨诗律效阴何。
共言卯饮夕不同，能使终日长冬烘。一朝便废一日事，除却投床百无技。
辜月今朝初一日，正当冬至满霜月。一阳佳节大家间，字字含玄向白日。
老僧已死成新塔，坏壁无由见旧题。往日崎岖还记否，路长人困蹇驴嘶。
门闾旌表芝兰贵，科第联芳桂籍香。帝里词人多景慕，愿题诗句满修篁。
纬武经文自有真，登坛数易似风尘。千金宜用陈平间，三扫当师定远人。
百尺琅玕摩碧空，四方八面绝罗笼。等闲进得竿头步，千圣齐教立下风。
菁菁葑菲公犹采，世沐恩波深似海。春风一鹗又横空，敝帚萧骚价千倍。
宝云寺里旧祠堂，自汲清泉酬野王。白马有神嘶古道，青衣无梦到禅床。
五色如丝下碧空，片帆还绕楚王宫。文章已变南山雾，羽翼应抟北海风。
杨枝一放任西东，已把浮生比梦中。今日算来真是梦，翩翩丹旐引春风。
西山青到谷为陵，谁向荒亭问废兴。半老年光秋似嫁，独来风味野于僧。
尊前花落愁赊酒，地上钱流错认苔。更愿公家宽赋敛，斯民卒岁亦悠哉。
崚嶒未怕骨如柴，排闷时时强散怀。叔夜养生终是癖，伯伦醉死便须埋。
客里相逢情最亲，离居自愧家常贫。旧游冠盖今谁在，白首襟怀有几人。
钱子欣然著羽衣，何须学赋鉴湖诗。帝俞清献垂情疏，人读文忠叙事碑。
忆昔琴堂宴士时，至今人诵壮行诗。政缘勇气填然跃，遂窃科名副所期。
月色自如閒度夜，虫声无赖乱吟秋。便当一起幽忧疾，濯发西风万里流。
曾君远游何所亲，潮阳太守君故人。豪士满堂皆赆别，嗟予四壁常家贫。
九霄日月瞻龙衮，三月莺花出凤城。自是送君乡思切，仁山字水远含情。
持螯座上难停手，见猎城边不动心。只对寰中棋劫急，忧来悄立夕阳深。
苍苍宰树起寒烟，尚有威名海内传。四府旧闻多故吏，几人垂泪拜碑前。
金碧湖山作队看，沙鸥却占子陵滩。武林旧事依稀记，待诏街头卖牡丹。
拂拂好风凉入座，娟娟明月影侵门。弟兄岁晚团栾处，自摘青蔬荐酒尊。
从官四十腰铜章，莱衣弄孙娱高堂。未妨朿湿先驭吏，立去败群如牧羊。
吏人已散门阑静，公事才休耳目清。窗下好风无俗客，案头遗集有先生。
閒中书卷堪时展，静裹工夫要日新。能向尘途薄轩冕，不妨蓑笠老江滨。
锦树团栾海角州，移春槛里见风流。两三翠盖张前面，千百香囊缀上头。
湖山劫换莺花老，风雨秋高雁札迟。便欲讨春东海去，倚栏重续牡丹词。
式燕簪裳遍集英，梯航万里庆天宁。升平楼上遥瞻望，众里金貂认使星。
禅翁昔授岭头衲，狂客今探树穴环。行把生涯付妻子，幻身长寄一岩间。
雁来花发芙蓉浦，燕去影疏杨柳楼。隔岸梧桐易憔悴，未霜叶落满河舟。
花枝缺处青楼开，艳歌一曲酒一杯。美人劝我急行乐，自古朱颜不再来。
当轩支石天浔取，绕径琼花月宇移。不羡汾阳风景丽，为观今日长卿词。
诗诵才高如倚马，人来疴起恰联车。缓和着手回天力，直把秋毫又著书。
重觅钓游嗟世换，惯经离乱觉家轻。十年着处迷方了，又卧荒斋听柝声。
藏壑馀生惊逝水，迷津天上惘星槎。兴亡聚散经心地，高柳萧森隐荻花。
水田渺渺飞双鹭，旸谷徐徐起六龙。莫道农家无供帐，扶疏绕屋绿阴浓。
猿猱历历窥香火，日月纷纷付劫灰。我欲相期谈实相，东林何必谢刘雷。
淮雨夜飞氛祲销，星躔历历转随杓。黄童谩对日如月，贾谊休悲鹏似鴞。
交游义重劳三益，骨肉情深念五宗。花柳一春馀恨在，尽判双泪与东风。
物生合用斯为美，章甫适越毋乃误。汝今此行良有以，窃愿知新更温故。
井梧黄落暮蝉清，久驻金台但暗惊。事佛未怜诸弟子，谈空争动上公卿。
门掩松溪石路斜，碧云开尽见人家。客来惯煮胡麻饭，春到先收谷雨茶。
卞生怀璧一何冤，桃李成蹊在不言。为问归齐越石父，今朝谁是左骖恩。
兰芽出地长可握，小笋如簪堪荐箸。欣欣万木谁使然，时来不肯居尘土。
尽室天涯成俩帅，名卿世业问园官。别来春雨残花里，独醉应怜革带宽。
林泉定落幽人手，尘土空侵病客衣。明月满帆秋水碧，扁舟去逐雁南飞。
一水悠悠百粤通，片帆无奈信秋风。几层峡浪寒舂月，尽日江天雨打篷。
手剥鳞缄细细看，北堂垂白喜平安。为怜客里多霜雪，寄得衣来正及寒。
青霄雨露将回律，白首江湖尚避谗。未信斯途无倚伏，有时清镜理朝鬖。
丛简旧藏丹蕊箧，群仙疑近白蛙泉。隆楼缥缈侵云汉，神物撝呵卫九天。
三秀标姿颖不凡，姓名联列紫微间。已知凤穴梧栖稳，谁谓鹏程云路艰。
青山曲折水天平，不是南征是北征。举世更无巡远死，当年谁道甫申生。
坐上有山围似画，樽中得酒论如兵。青春将种多才调，拂袖林泉恐不情。
济业何关赤伏符，王梁不拜未云疏。君王幸却东封请，底事终身溺谶书。
此花每岁须霜后，素节今年置闰深。流转风光须好在，只愁人老鬓毛侵。
已醉更应将酒解，负花须索把诗还。我今已是霜颠秃，不比休文只鬓斑。
周郎一笠轻九州，拂衣自称海岳游。安期拍手子晋笑，洞府岂必非君流。
石幢有字铭唐观，铜漏无声滴宋宫。往事销沈那可问，秋山莫放酒杯空。
藤叶成阴山鸟下，桧花满地蜜蜂忙。何人画得农家乐，咿轧缫车隔短墙。
天生丹穴凤为石，东望黑洋鲲出溟。人杰地灵风物美，绝胜西蜀子云亭。
野径萧条餐菊兴，沧江留滞钓鱼船。他宵平远台前月，尚可从君醉九仙。
翛然独觉午窗明，欲觉犹闻醉鼾声。回首向来萧瑟处，也无风雨也无晴。
春随草木高低到，气并乾坤里外通。反顾有吾即无物，卓然独立太虚中。
镜湖四月正清和，白塔红桥小艇过。梅雨晴时插秧鼓，苹风生处采菱歌。
意懒风前侧帽檐，落梅红在麦修纤。归家说尽单行处，可奈温香翡翠奁。
千岩层出乱云飞，失我平生洞府期。夜据征鞍不交睫，举头弹指睡希夷。
旧游空向真图见，清景应须好句题。安得同携琴鹤去，青林白石寄幽栖。
先生不知何许人，人言逋仙之子孙。我道先生隐者徒，名且不计况利乎。
歌舫沿堤水拍平，桃花为扇玉为筝。六桥秋色如春色，犹向芙蓉十里行。
丰艳不知人世别，佳名新换使君诗。明年会看花尤好，剥尽浮苞养一枝。
无物可离虚壳外，有人能悟未生前。出门一笑无拘碍，云在东湖月在天。
一函香骨埋沙漠，魂魄多应绕汉庭。惟有春风知此恨，年年吹指草痕青。
觥船相对百分空，京口追随似梦中。落纸云烟君似旧，盈巾霜雪我成翁。
缭愁亦笑溪为带，障远端疑树合围。岁晏客天无好梦，最怜清露渍人衣。
东风河外五城喧，南客征袍满泪痕。愁至独登高处望，蔼然云树重伤魂。
贡士何年屋万间，手栽仙桂万人攀。闻孙雅有祖风烈，想见霜袍万眼环。
风吹鬓发不及撩，鸦翅卷起虿尾翘。浓缬罗带长绕腰，日暮下来吹短箫。
蹇予最好潇湘景，见画令人发深省。曲处疑闻爽籁生，深中似觉阴风冷。
我亦飘零至绝域，凄惶曾下万行泣。思君丝路凿空蒙，猎猎旗飞漠风疾。
穷愁自是真男子，慷慨须投大丈夫。闻道使鱼鳌海阔，特将香饵钓姑苏。
月落严霜自理妆，北风工为发清香。晓英数点辞人去，幽独无人为断肠。
留落殊方少故人，岂其再见愈情亲。几因高论兴衰飒，频藉深杯慰苦辛。
老木修容宾画栋，女墙严陈护丹楹。西风屈指何时到，来庆黄云万亩横。
海风飘摇树如幢，风吹树颠结槟榔。贾人相衔浮巨舶，动以百斛输官场。
官河春水绿悠悠，水上人家尽画楼。买取吴娃三日酒，放船直到百花洲。
温恭天赋比心良，惠爱人知政术长。井水无波任瓶绠，牛刀投隙应宫商。
看君东下霅溪船，回首纷纷已五年。簪笔少留吾所望，剖符轻去此何缘。
咫尺青山晓未分，旋开还吐尚纷纷。烟云变态有如此，安得斯奇付大文。
州麾再把亦何事，但见桃李春家家。后皇顾远食每旰，一节又付夔与巴。
醉拈秃笔题苍壁，笑插寒花弄彩衣。乐意满腔推不去，狂歌待得晚鸦归。
扫阶杨柳败荷风，春名秋初下观中。两度不能吟一句，愧君且说事匆匆。
倚天长剑截云孤，报国纵横见丈夫。五载登坛真宰相，六重分阃正司徒。
清商一曲远人行，桃叶津头月正明。此是开元太平风，莫教偏作别离声。
虞山商吹动修林，一叶知秋正郁森。留盼好风摇黍秀，待期明月转棠阴。
含香结佩风宜月，累印怀香月称风。酒里典弄幸犹在，先师酝藉孔林丛。
贵侯待写过门下，词客偷名入卷中。手弄桂枝嫌不折，直教身殁负春风。
修罗障日昼重昏，谁补河山破碎痕。独上高楼一回首，忍将泪眼看中原。
道究先天太乙初，金门大德复谁如。已承丹篆三天箓，还读青藜午夜书。
功名虽结少年场，看镜空惊两鬓苍。我已青冥甘蹭蹬，君今列宿倍辉光。
形象难能定正方，思维天马任飞翔。自嫌诗少温柔味，不上君家大雅堂。
茫然自恻还自笑，一身心口相仇敌。何妨二竖即奔忙，不废三婴更滋泽。
拂檐点砌静如沙，无限寒林顷刻花。明日穷檐深一尺，不知何处觅袁家。
富贵康宁寿八旬，明时乞得自由身。宦途班列联三事，家法中朝第一人。
回望白云连塞远，愁听乌鸟向人鸣。为求禄养轻离膝，魂梦长悬捧檄情。
睡浓天晓弗梳头，洗面无汤也即休。大底还他肌骨好，不搽红粉也风流。
灯明疏幔孤光暗，蛩咽空阶怨绪长。心愿无期清梦断，一炉沉水自焚香。
病在已而过在师，脱师离已闷胡芦。从前学解皆忘却，撞头磕脑愈心粗。
万里山巅与水涯，春风招看杏园花。向来科第直溷子，此去文章应满家。
几十里遥程脚辛，越溪翻岭沐征尘。他乡相忆义深远，穷壑来寻谊益真。
每思同榜多零落，忽见新篇慰寂寥。今日抗尘俱白首，当时联翮共青霄。
回头景物才三月，屈指光阴又一年。台旆行春暂均逸，凤凰池暖正思贤。
屋嗔柳叶噪春鸦，帘幙风轻燕翅斜。芳草池塘初梦断，海棠庭院正愁加。
遥遥石径险如栈，芒屦掣足移换频。狂贪游历不顾倦，肯因巇嶮嗟迷津。
试酌甘泉来觉晚，已跻绝顶尚犹贪。便应从此都无事，祇有君恩未报惭。
车过金陵夜已笼，长桥如病卧江风。谁知苏北悲秋客，赋到无情句自工。
骈头攒玉春试笋，掐指探金暮翻韮。达官堂馔化沟坑，我诵菜君人解否。
六代江山一寓公，幸从座上挹春风。官曾杭帅同坡老，家近滁州号醉翁。
甘泉宫中烽火催，武库掣鏁殷春雷。山西都尉部千弩，意气欲压天山摧。
春禽不解客心悲，晓日高枝作娇哢。涉江还踏西陵道，万壑千岩春渺渺。
翕然声作疑管裂，诎然声尽疑刀截。有时婉软无筋骨，有时顿挫生棱节。
浪逐杨花坠绿茵，西窗银蕊夜来新。三更别梦长垂穗，一点芳心不为春。
哦松人与职俱清，时见春郊雨又晴。所学政应如陆九，只消一语了平生。
万景并归闲日月，一身常寄小蓬瀛。吾居甚迩还空锁，不退堪为达士轻。
上饶余宗钟鼎家，孙枝十世犹清华。南昌博士最贤者，膝下烨烨开绯牙。
招魂有些还呼只，敌手称曹好配刘。絮酒莫惊千里近，由来故事在南州。
徂岁背人常冉冉，老怀感物倍依依。平生许国今何有，且拟梁鸿赋五噫。
细穿诘曲上高寒，一鹫青冥杳霭间。栏楯欹浮沧海影，东南重见紫金山。
骊驹金络光归路，锦瑟朱弦独上堂。谢傅新来正行乐，诗人休羡嫁王昌。
昔年朝士毁东林，世道凌夷遂陆沉。一亩故宫今尚在，谁人认取不凋心。
文思天子民父母，大度未忍鏖奇兵。澶渊一矢安五世，明日傥或传诸营。
楼上西风日脚斜，楼前广道更人家。高林稍稍变黄叶，细草重重冒白花。
拜我低头要晚岁，仗公取水记当时。魏城邂逅犹惆怅，秋雁横分奈土思。
出世须抛世俗文，休论何逊与阴铿。但求仙伯三年艾，会向弥明顶上行。
公携大句使我读，冰澌戛齿清琅琅。张侯继作亦精敏，兰茝相倚传芬芳。
幽居悄悄何人到，落日清凉满树梢。新句有时愁里得，古方无效病来抛。
山虽甚浅略堪隐，砚不能灵并可焚。我亦平生轻俗子，向来鱼鸟自同群。
春雨萧萧听瓦珑，钟声敲梦半空中。丁家海上曾归鹤，神女溪边合化虹。
顷尝假守向中川，公在黄扉已数年。每念夔龙容接武，自期鸡犬亦登仙。
两冈相望山壁立，地形脊高势回潴。练湖寸板虽得尺，庱亭泄去如尾闾。
未消据案千尘积，且爱哦诗一饷间。惭愧钓台风韵在，他年归隐许跻攀。
上山采樵选枯树，深处樵多出辛苦。秋来野火烧栎林，枝柯已枯堪采取。
黑旄匝海逐逶迤，扬鬣神驹跃泽陂。一箭天方降神策，百年碛北老乡枝。
惜也天然一段奇，如何万古罕人知。只今讲学从游地，一听思为一听疑。
高才本不缘勋阀，余力还思治蜀兵。西望雪山烽火尽，不妨樽酒寄平生。
石磴欹斜接翠微，林烟深处款禅扉。山僧喜客扶筇出，野鸟惊人破雾飞。
一朝契家青涧种，转头不记龙图公。蝈鸣乱磬蝇点素，丞相襟量沧溟同。
云傍水村凝冷片，雪连山驿积寒光。毗陵城下饶嘉景，回日新诗应满堂。
簿书倥偬嗟岩邑，樽酒欢娱忆少年。尺水片云今我有，亦当风月为留连。
听月楼高接泰清，楼高听月最分明。转空轧軏冰轮响，捣药叮噹玉杵鸣。
沪城东北月如银，万朵仙花见未真。谁是嫣红谁奼紫，此中管领十分春。
独觉璎鬘弥宝所，岂无蓑笠钓寒江。饥肠雷吼呵吟笔，睥睨诗坛未坚降。
鸿传霜信入边州，目障烟尘昏戍楼。多少征夫南北恨，玉关人老玉关秋。
拖黄带绿矮长棚，路转坡陀爱鸟声。观水能生年少意，得晴便有贼来惊。
何年积盖与山齐，树转峰回草径微。野火裂为方解石，秋风不到寄生枝。
百年生死鸬鹚杓，一壳玄黄玳珻膏。不有相知能饷此，止持齑脯下村醪。
二刘兄弟虽可语，其如斛面已尖量。天差一妇各监係，跬步不容越堤防。
谏草成山安用许，槐庭转日未应迟。东风快便公须醉，莫问人间是几时。
少陵前仅陆君时，骚里居多摭茝蓠。未必梅花非有待，不妨敲琢古人遗。
官闲势利无从入，道胜纷华岂易攻。即此便堪遗万虑，可怜夸者自穷通。
化雨频临寒骨瘦，春风轻动落英芟。闲来欣诵诸名作，竽滥诗林附一缄。
能建功名是俊豪，区区时辈乃儿曹。班超投笔宁无志，樊哙横行谢见褒。
仙人上天不可见，耳孙更侍金銮殿。欲补十二龙火衣，袖中别有五色线。
暖傍离亭静拂桥，入流穿槛绿摇摇。不知落日谁相送，魂断千条与万条。
春心平淡归何处，秋气醇醲作几分。雪夜围炉何所忆，东君吹动茜纱裙。
君有雪岩余雪坡，坡中雪少岩雪多。试将二雪平章看，坡中雪比岩如何。
不染纷华别有神，数枝月夜吐清新。旷如魏晋之间士，高比羲皇以上人。
玉人半醉晕丰肌，何待武陵花下迷。记得秋鞑归后约，黄昏新月粉墙西。
无肠公子郭索君，横行湖海剑戟群。紫髯绿壳琥珀髓，以不负腹夸将军。
柔枝婀娜称春长，不肯随风向夕阳。三月江南过三日，含来薄絮待谁香。
时不见人双鸟语，偶能得客一湖惊。青山水底伸头出，杂木生如乱发生。
千尺身中丈六长，斩新拈出恰相宜。长针短线君看取，节角请讹我自知。
钱塘去国三千里，一道风光任意看。珠呈夜浦萤无影，鹘坐秋林鸟失行。
世传风烈今无数，自许经行得最亲。一读金陵补天议，始知高处更惊人。
满壁烟霞游岳记，百年寤寐考槃歌。庙堂不少夔龙佐，敢与清时补涧阿。
爱护元身如宝玉，节宣时序戒螟螽。遥知独上千山路，处处梅花逐暖风。
黄罗双幅裹降书，新拜昭容称意无。真色不劳施粉黛，香闺虚挂十眉图。
道上落梅飘脆管，陌头繁杏著游鞯。须知钧会人同乐，莫叹秦侯抱疾眠。
黔称殷忧痛无策，愿得空中降韩白。呜呼何代无奇才，世间未有黄金台。
天留落羽群雏出，人说来仪百鸟翔。不是辽东华表鹤，双归应复五云乡。
郁葱佳气绕诸陵，玉室金堂见始曾。倦足行惊冰栈滑，瘦肩吟对晚山嶒。
踏到城隅路尽头，烝湘两水忽交流。炉薰不断征蛮祀，碣墨空遗责楚羞。
文藻罗含楚国华，青云今见阮咸家。丛兰纵有江湘色，争似溪亭比玉花。
日月无光杀气浮，揭天黾鼓战貔貅。捷呼获下真番将，那个儿郎不举头。
经霜词草耐疾风，冷暧回眸一笑中。拾句惯从无意处，撷诗爱趁雪飞红。
旄头蚀应平戎日，燕颔封当破敌时。但决帏中千里胜，不妨代北六月归。
春来愁绪日冥冥，燕峤风光自草亭。入塞战尘天外黑，隔城山色雨中青。
凤阙千门製不奢，上公精意在朝家。重阳蜜饵承班诏，西苑璆樽辍泛花。
万物莫移三载志，屋上有漏中无愧。蛇容有识宁受欺，鹤固非凡岂容伪。
海南人不作寒食，而以上巳上冢。予携一瓢酒，寻诸生。
曾折松枝为宝栉，又编栗叶作罗襦。有时问著秦宫事，笑撚仙花望太虚。
我生兀兀鑽蠹简，不肯低头植资产。缀名虎榜二十年，依旧酸寒广文饭。
唤尽奈何邀笛步，问来不语影娥池。丹枫绛帐青莎馆，鞭挞吟蛩作导师。
娟娟犹带露痕新，分得江潭未化身。岁晚定知堪傲雪，生来不肯强随人。
车箱入谷无归路，箭栝通天有一门。稍待西风凉冷后，高寻白帝问真源。
蕉黄荔丹几千古，焄蒿悽怆若见之。更怜抉目人已去，姑苏台上草萋萋。
衔尾车轮鹿鹿催，读书官又出金台。三千宝册非凡品，海雨滇云万里来。
使君物外阅年华，厌听奴兵早暮衙。双履踏云呼野渡，一瓢邀月醉梅花。
日出柴扉尚未开，无言搔首对吟台。管他穷鬼去不去，顾我知音来未来。
春晚郁蒸如溽暑，朝来萧飒似清秋。千山雨后阴云凝，三日楼前野水流。
骨齐熊耳君知否，花艳春晖不经久。羽衣一拂千万春，春花堕蕊齐昆崙。
三井馀波势靡停，平铺千丈落峥嵘。秋阳五彩随流照，纵有良工画不成。
闲行傍水觉清凉，半刻徘徊百虑忘。月上园林添秀色，风来池沼送幽香。
天然廉素匪沽名，秋入沧浪彻底清。蛮舶珍奇纵山积，归囊应此去时轻。
相邀盂饭与盘蔬，坐偶行从半岁馀。夜倚松窗咏风月，昼挥玉麈讲诗书。
坐觉尘沙昏远眼，忽看风雨破骄阳。扁舟此日东南兴，欲尽江流万里长。
邀宾深愧裴公野，瀹茗空怀陆子泉。尘世悠悠尽虚幻，且将身健斗尊前。
襄阳但记羊叔子，霅上风流亦如此。壁间谁记万瓦诗，欢息前贤泪如洗。
生来骨相本拳奇，无复腾骧似昔时。太仆怜才如见惜，只教闲放莫教骑。
向空咄咄烦书字，与世滔滔莫问津。金马门前君识否，东方曼倩是前身。
君注起居同左史，我为委吏退延和。共经南陌东风急，侧帽偷看意已多。
茶山衣钵放翁诗，南渡百年无此奇。入妙文章本平澹，等闲言语变瑰琦。
翠盖擎珠露正圆，六郎不语净娟娟。无端棹破鸳鸯梦，藕断丝牵唱采莲。
珍簟新铺翡翠楼，泓澄玉水记方流。唯应云扇情相似，同向银床恨早秋。
为君妇亦太辛苦，娇贵当年难比数。翟珈赐出小侯妻，珠翠里成上公女。
风吹药蔓迷樵径，雨暗芦花失钓船。四尺孤坟何处是，阖闾城外草连天。
辇却民财积上京，民贫政自不关情。琼台要筑犹馀事，何况桥成夺玉名。
向来曾拜紫宸衙，亲见先班奉日霞。帝室馆甥贵公子，王姬下嫁旧儒家。
明辞海府是视仙，金水何须挂彩鞭。喜喜欢约会游两，平平称称过三年。
人为愁牵抛绣谱，诗从别后冷吟窠。几回欲寄相思字，目断天涯雁未过。
万绿团阴町疃场，倚凉弦诵玉琅琅。溪山涵毓中和气，草木薰蒸正大香。
清霜冷色渗金瓦，紫气微尘秘玉堂。老桧枝虬半生死，断碑字蚀亘兴亡。
研席留香非长物，斋庖得笋是佳蔬。鹤群呼唤来同饮，新绿溅溅已满渠。
人欲横流世可伤，吾家犹峙表贞坊。千秋节孝留宗法，绰楔宜为里乘光。
一片湖光绕石堤，落霞掩映野桥西。波翻嫩藻惊鱼跃，风送残花亲马蹄。
方塘盎盎带泥浑，远草青青没烧痕。只道雨晴春昼永，归时不觉已黄昏。
万户千门夕照边，开元时节旧风烟。宫官试马游三市，舞女乘舟上九天。
三百余年卧甲兵，天低雨露此生成。万家都会楼台矗，千顷平湖舸舰轻。
二十辞家颜色故，春心不语弦解语。借君古镜施铅华，含羞独立罗房雨。
庄周已与蝶俱飞，说着遗衣事可疑。只怪山中蝴蝶洞，仙家四季总春时。
芹宫日晚守祠斋，争见花如火齐堆。不复少年黄犊健，任令急景白驹催。
乞得天公五亩香，暂抛手板着纶巾。搴花露粉频沾袖，洗竹山光忽傍人。
斗柄垂天霜雨空，独雁叫群云万重。何时握手香炉峰，下看寒泉濯卧龙。
香火颓然寄梵宫，精英不与众禅同。临川千古人心在，犹说当年保障功。
不媿衰翁雪鬓新，出门也复整乌巾。梅花隔水香撩客，野鸟穿林语唤人。
预听禾稼如云语，应有空濛似雾时。已向为霖报消息，颍川征诏是前期。
方春不及与劭农，十月郊行劳岁功。因记旱云占晻溘，更愁霖雨曈曨。
云开日脚漏微明，无奈秋风掠面清。因作西邻闲纵步，不知乘兴有高情。
小团品外众茶魁，宅相分从宰相来。南省同僚得传玩，朵颐终日味山雷。
四山眩转风掠耳，但见流沫生千涡。嶮中得乐虽一快，何意水伯夸秋河。
战国甚于狼虎斗，孟子力将仁义兴。岂无父老传闻事，为我访之邹薛滕。
林仙金骨閟丘墟，松自萧森鹤自孤。灵魄在天联傅说，遗书落世仰潜天。
遗恨可堪惊别雨，新诗不复咏流风。惭公千里相求意，枫落吴江恐未工。
是时西北多海风，吹上连天光更雄。浊烟熏月黑，高艳爇云红。
平生行李遍方外，南逾五岭入苍翠。脱靴未屈力士手，探囊已压髯奴背。
金铉尚期扶日御，玉衡终令正天衢。书生亦有中原志，那得君王丈二殳。
竹马迎来冬日温，条风远拂陇头村。首阳亦属周疆里，敢道食薇不是恩。
四宾衮衮饮翻河，攀花覆盏自起歌。语剧嗔眉动轻皱，酒薰笑脸生微涡。
洛邑士人虽我信，天津风月只君知。梦魂不悟东都远，依旧过从似旧时。
拔宅清都去不还，尚留仙事警其顽。灵茅岁久香犹发，丹井功成水自閒。
浮云散尽月孤明，月裹仙人影更清。忆昔相逢不相识，如今同坐复同行。
对雪酬春付酒杯，兵余真似复然灰。路通千里传书去，人喜三军破贼回。
江边朝露半红叶，天际晚晴多碧峰。漠漠长空何处尽，双凫飞去晓云重。
吏役岂容方外驾，古人端在个中期。聊分副本天随子，辑缀来归是一奇。
香界竹深僧共隐，市楼花满酒同倾。谁怜白发沧江上，閒倚东风听晚莺。
桑麻穷巷扉长掩，烟火空林黍自炊。粟里辋川非谬计，晴窗子细味渠诗。
倒倾蛟室泻琼瑰，派落空岩雪浪堆。卷地封姨收不起，素娥垂下玉钩来。
博爱群书冠古今，艺风堂号重儒林。搜寻碑籍珍钞识，著述名山待赏音。
白首徘徊玷善藩，惭君先解左鱼还。未同一笑清樽侧，独想高眠翠竹间。
济溢河奔漫泗亭，官舟逆水阻脩程。南风一夕开帆好，卧听船头轧浪声。
试凭古刹俯江城，追思孙权共孔明。三国有人成底事，六朝何代不交兵。
汉朝冠盖尽臣元，穷海累臣抱独冤。请剑便须游下地，结缨何处是中原。
地平旷野连云直，天带清淮向海斜。尚有风光供醉笔，我生诗酒是生涯。
蓝水悲吟空雅健，牛山醉墨谩欹斜。谁知竹叶虽无分，一笑何妨菊自花。
箬岘亭东有小池，早荷新荇绿参差。中宵把火行人发，惊起双栖白鹭鸶。
剡藤方策一万字，犹带权书衡论味。君不见古来富贵扫无痕，只有文章照天地。
辞源浩若江河泻，文意过于布帛温。听狱平反愿承教，异时安敢议高门。
不为穷通亲俗媚，岂因荣辱逐兴亡。唯期瑜瑾冰心客，疏影横斜共引觞。
阶影近留金琐碎，林光遥映玉青葱。万年原庙钦崇极，更识君王继序功。
海曲春深满郡霞，越人多种刺桐花。可怜虎竹西楼色，锦帐三千阿母家。
鸡豚满地龙蛇蛰，杵臼通霄木叶空。从此赛神兼饮蜡，田家乐事正无穷。
等闲八月举场归，早禾囷毕晚禾稀。道行愿见国人肥，高才久屈当奋飞。
凤城驿接凤凰台，凤啸台中驿路催。仙吏祗劳勤劝驾，故人宁用漫浮杯。
四朝文物仰前修，一日功成遂乞休。君子致身惟道在，野人思治愿公留。
觜距专场渠克畏，鼓旗傍噪我安能。男儿何必毛锥子，麟阁云台有分登。
三住住来无否泰，一尘尘在世人情。不知功满归何处，直跨虬龙上玉京。
凛然皇象法书存，重屋应无野火焚。割据英雄余一念，断碑千载尚三分。
使车乘晓出都门，东去关河春色繁。草遍王程驰白日，花深官舍闭黄昏。
谋将郡印归难遂，读著家书坐欲痴。日望南宫看列宿，迢迢婺女与乡比。
竹马芳名传岭表，弦歌雅化上春台。牛刀小用恩逾大，好把桃花满县栽。
百年老树半边枯，众卉难攀觉太孤。欲进素馨交茉莉，奈渠浪蕊欠根株。
广生堤放唱溪娃，大阪秧田曲子嘉。蓦地清风吹别谱，一声声是浪淘沙。
依然花笑曾相识，微觉经声未净哀。贪近危栏凭夜色，打崖足底海潮回。
野史尘封可许开，党争千古误良才。佳人已老蓬莱阁，游子空嗟起凤台。
不用占蓍更讯龟，功成尚有赤松期。由来寿与仁相贯，季主君平未必知。
字摹汉碣称三绝，句压唐人胜八叉。兴到清狂追吏部，醉扶鸠杖酌流霞。
夹岸桃花燕子飞，一江春水鳜鱼肥。丝纶百尺烟波阔，午夜鸣榔载月归。
忽得诗情忘物我，偶因风雨忆蹉跎。一贫如洗原无悔，憾乏知心红粉和。
老农病旱如膏肓，汲井灌秧秧已黄。湖田半作龟兆坼，河渠断道不可航。
湖山满目旧游空，风景荒凉客路穷。雨意忽生桐叶外，秋光都在木樨中。
南北支离叹此身，相逢俱是梦中人。久知鸟道多危辙，曾见盐车解绝尘。
不是哀梨不是楂，酸香滋味似甜瓜。枇杷不见黄金果，番檨何劳向客誇。
春风水面徒闻语，夜月梁间好弄辉。安得姚家红线缕，却看片雪带花飞。
丹台一日通名姓，青史千年纪事功。羽客从来能玩世，几人空望弱流东。
徵文考献愿弥奢，骨董穷搜谢傅家。黑夜寒江生脱险，秋坟枯树死开花。
夜来人散残更月，晓陌空存旧车辙。彩灯城市已春风，寒木人家犹腊雪。
芳草铺香晚岸晴，岸头含醉去来行。僧归岳外残钟寺，日下江边调角城。
玉堂仙人松雪公，写竹正似石室翁。云林道人虽出后，往往落笔生秋风。
云边紫塞临蕃帐，天际黄河绕汉京。莫遣壮心容易耗，青编不载腐儒名。
卷里总嫌新解少，眼中惟恨故人稀。愿君毋悔平生学，白首松筠好共依。
湘娥故把玉钿留，能为幽人一洗愁。不似梅花枝干古，凋年寂寞暮江头。
朝光已逐轻阴变，晚气遥随积霭空。赢得闲身共欢赏，莫将开谢比飘蓬。
长歌祗为尽馀欢，箫声欲与歌错落。笔墨丹青谢主人，主人饯客要深酌。
吴楚云帆万里风，元歌来哭旧江东。梁城皓鹤千年恨，蜀垄青松一梦空。
良朋满座真奇遇，健笔凌空总妙词。闻说西邻仍有约，莫教沉醉负佳期。
自喜闲官不计员，月叨微禄胜归田。药囊往往充诗藁，米券时时当酒钱。
情深桃叶舟难渡，梦入巫山路岂赊。独喜朱颜微似醉，端能妒杀海棠花。
竹里双扉尽日关，行吟带索向田间。才非世用宜藏拙，道在躬耕敢爱闲。
槽圆项细中空洞，翠索金环妥肩重。泛商流徵断仍连，愁怨欢娱杂悲痛。
去年更直宿文昌，今日暌违各一方。遐想四明安坐府，肯思三峡险乘航。
碑存古刻题朝代，僧有閒情熟道机。应话无生因坐久，不辞香雾惹朝衣。
美哉膏汁数蒲桃，更值良辰星月高。颇怪当垆甚愚暗，如斯贱价售珍醪。
王孙贵人不识此，此是吾侬佳绝处。挂君图画读吾诗，令人懒踏长安路。
秃襟纳褐破书囊，十五年来客异乡。生事阱中摇虎尾，穷途天上转羊肠。
十二东秦比汉京，去年古寺共题名。早衰怪我遽如许，苦学怜君太瘦生。
歌中白雪曾同调，醉后黄花尚可看。六代风烟分手地，赠君惟有碧琅玕。
肯与西湖作屏障，可容东海镇狂澜。潮痕不没云栖路，佛火樯灯夜夜看。
纤纤杨叶舞脩眉，珍重烟光惹客衣。碧杏梢头莺百啭，黄茅檐外燕双飞。
荒林依约旧山门，秋草离离故迹存。双瀑有声传宿雨，一龛无地住闲云。
孟轩花色璨琼瑰，倦客随春此地回。静院茶瓯浮积支，深堂香鸭乱真梅。
霜空暮日赤如焚，界破素烟弥渚濆。北鸟争栖沙尾草，西风乱剪水心云。
见说仙郎赋远游，嘉兴西北是苏州。鸳鸯湖上春来水，别思相随到处流。
口虽生花家屡空，黄金不肯谒王公。萧骚星鬓对尊酒，乌丝挥洒蜡炬红。
壁公挑云庐山去，自我不见今三年。出家本是丈夫事，成佛不作文章禅。
三省岂容藏豹露，四郊今见息狼烟。江波平定登霖雨，太史应占大有年。
草长莺飞二月天，拂堤杨柳醉春烟。儿童散学归来早，忙趁东风放纸鸢。
地维忽断两山高，帝罚罔功五丁死。波飞波激走东溟，积雪回汀拥都鄙。
夏秋雨集浍沟盈，雨过江空洲渚生。事到无根元易涸，要将心地作池城。
青云随步登花塔，红雪飘衣醉杏园。还有一条遗恨处，不教英俊在吾门。
老夫渴急月更急，酒落杯中月先入。领取青天并入来，和月和天都蘸湿。
勤勤问我诗小传，国风才毕葛屦章。昔时许我到圣处，且避俗子多形相。
物象葱茏照眼新，桃花初放水生鳞。此心不与年俱老，又看城南浩荡春。
郑老心閒却忘官，泮林唯对碧蕉閒。盈轩色映乌纱帽，拂几凉生苜蓿盘。
不茗中泠近十年，年时对品佛岩泉。缑山纵不吹笙去，禁得番番海变田。
风院帘垂飐翠旌，茂阴疏转表新晴。清和自是常年景，有底今番触拨人。
楩楠定见为梁栋，鱼鸟那知在网纶。礼义扩充儒者事，菜羹疏食任吾真。
创意入仓稽斗斛，乃逢两鹤三头鹿。意者殆天假其衷，怜我清高堕于俗。
赵州城东古柏林，赵州阇黎知我深。究竟现应居士法，不须瓜蔓老婆心。
苍龙阙下陪骢马，紫阁峰头见白云。满眼流光随日度，今朝花落更纷纷。
况复江城动鼙鼓，四时烽火长相连。征轮决去曳不止，男儿性命绝可怜。
身欲逃名名自随，凤衔丹诏降茅茨。苦节难违天子命，贞心唯有老松知。
欲问兴亡已惨颜，桑田沧海变人间。无情野水青春在，不动南山白日闲。
乱来无定等奇峰，劫烬灰销见此翁。万里烽烟腾海表，十年车驾返秦中。
兼旬抱病卧方床，问药求神大小忙。生自图形贻弱媳，死犹忍泪恋高堂。
掩映红妆莫谩猜，隔林知是藕花开。共君醉卧不须到，自有香风拂面来。
光风霁月汤心目，幸甚吴沈沾塍馥。兹时消得为衣裳，对翁更把离骚读。
野寺寻真幽更幽，老僧敬客客来游。疏钟几杵江山暮，落雁一声天地秋。
天心历数本相同，何事偏窥造化功。苍震欲承乾健力，岁端春肇一时中。
松姿鹤发先朝老，卜筑湖边寄隐沦。满径藤萝花覆屋，一溪烟水柳迷津。
风前玉树连枝发，雪后蟠桃并蒂餐。为问年来清浅处，几回蓬阁更承欢。
参差台殿接烟霄，履舄交加万国朝。门上优伶呈法曲，太平腔板合鸾箫。
平章俊味天下无，年年海上驱群胡。一鹅先得金百两，天使走送贤王庐。
命泉即酒地仙藏，我乃灵媒觅八方。真宰亲言人可益，心魂宜享此丰粮。
夜如何其未卷觞，座间诗阵鹅鹳翔。卧旗蓄锐岂遽央，我坚孤垒何敢望。
斯文未丧微而显，吾道犹存啸也歌。病肺悲愁情自失，苦吟时复望江沱。
杜牧吟边山鸟去，谢公行处石苔苍。碧云暮合天无际，回首相思欲断肠。
读书窗下一灯残，忽有诗来为暖寒。闻道扁舟春共载，雪云虽冷不相干。
建州衣钵传武功，山谷濠梁窥谢公。谭君之诗何自工，君家诗有冰清翁。
道吴山头龙目卧，叠嶂重冈深紫逻。灵湫瀑布千尺长，古寺神杉十围大。
犊鼻生涯一酒墟，当年嗤笑欲何如。穷通不属儿曹意，自有真人爱子虚。
天下功名无我关，只缘我自爱江山。若对江山元没兴，纸钱灰冷未知閒。
俚耳惊闻古曲弹，地行元不慕仙官。方看凤穴将雏上，已悟羊肠涉世难。
奉常东署黯离居，宾从逢君兴有余。夜馆听歌回骑晓，春城中酒落花初。
烟满秋堂月满庭，香花漠漠磬泠泠。谁能来此寻真谛，白老新开一藏经。
三登气象先呈腊，一统封疆后视今。多谢玉龙擎重力，太平蓑笠好溪阴。
草茂圜扉春寂静，吏閒庭院燕諠哗。剩膺当路飞腾剡，玉笋催班已有涯。
北斗横天夜欲阑，愁人倚月思无端。忽闻画阁秦筝逸，知是邻家赵女弹。
天堑犹艰限臭夷，江边蚌鷸久相持。昔珠帘阁俱清野，今琵琶亭亦浚池。
案头几卷阴功录，壁上诸家劝世诗。见说今年公八十，鬓边财有数茎丝。
诗书玩日空黄卷，岁月驱人已白头。休把儒衣缠病骨，实将蓑笠下渔舟。
衮衣堪效当筵舞，玉斝兼催拂槛花。乐洽弄孙春更永，于今海宇正为家。
招提依约在烟萝，酒旆风微拂钓蓑。欲税云林归卜隐，山灵应笔赚人多。
尘埃末路思千里，风露何年饱一枝。百岁穷通吾自了，闭门长咏子桑诗。
染练江山宿雨余，枝枝叶叶润如酥。丝窠璎珞消多少，破费天公百斛珠。
露浓昼淑花溜红，烟嫩堤平草连碧。俯窥萍罅鱼上下，仰听木杪禽格磔。
花前逸兴欲倾杯，为问此心何处来。物理若还不我与，等閒那得笑颜开。
辞麾来此住云霄，闻健登临肯惮劳。紫陌事多都不见，家山围绕是嵩高。
人坐滑竿习作惰，舁行尽日仰天卧。上坡趾高头在下，头不着枕苦摇播。
幽人往往怀麻姑，浮世悠悠仙景殊。自从青鸟不堪使，更得蓬莱消息无。
辽海鹤归春梦远，楚山猿断暮云深。昨来游子闻哀讣，泣对斜阳戻湿襟。
身名蹭蹬原无况，杯酒流行强自宽。夜半穷阎闭梅雨，昏昏灯火泪中看。
墙外漏敲孤月落，灯边梦绕万山青。早眠为怕宵征苦，袱被蒙头唤不醒。
龙冈十里秀蟠云，天斲灵墟馆异人。柳眼长年驻春色，金精一掬吐寒津。
难竟孤眠尸吏愧，犹惭一饭野人恩。晨兴欲问田家乐，官骑催程不得言。
仙葩四照烘初日，浓艳千苞赐近臣。向晚天街戴归处，游蜂舞蝶自随人。
翼轸旌旗何处是，云霄毛羽与时违。汾阴一病成千载，丞相新来要瓠肥。
安知冤魂痛不释，群然号诉众所觌。尽诛凶俦冤始白，谁其白之捏古伯。
子云老大不晓事，殷浩当时空有名。事去惟应嗟白首，时来未必济苍生。
只容默默心同慨，但换来来命勿疑。绝似鸟巢忧迸射，相逢对面不相知。
闲吟比喻明如日，雅道留情旧曲坟。堪与言论谁是识，舜琴惠爱皷南薰。
宝剑尘封三尺水，麻鞵寒踏九州霜。随身一掬澜翻泪，不哭穷途哭战场。
九万鹏程举翮轻，蚤年高誉满江亭。曾分兰省趋墀赤，行从荷囊拜琐青。
花开人散正消魂，花语无情独闭门。看即春光留不住，一声啼鴂又黄昏。
人无乐境思为鬼，家有慈亲敢作僧。夜坐雨斋空若寺，一檠如对佛前灯。
昔人春尽强登山，只肯逢僧半日闲。何似一尊乘兴去，醉中骑马月中还。
清门早日映朝端，俊域于今有二难。虹气韫来徒想玉，国香闻处已知兰。
个个健儿习战车，重重壁垒铁围赊。尽教上谷长千里，只用中丞两臂遮。
忆得蛟丝裁小卓，蛱蝶飞回木绵薄。绿绣笙囊不见人，一口红霞夜深嚼。
百家玉子十家温，巴什何能比阿浑。为问千家明伯克，滋生可有毕图门。
罢官来就湖州住，为爱双流贯一城。僦屋本非嫌僻静，开窗正要纳空明。
眼里衡湘一个无，文情吞汉武吞胡。锦衣跃马吾何泣，十载穷交在两都。
大官角黍菰蒲香，彩绳万缕云霞光。天恩敕赐下丹陛，琼筵侑以黄金觞。
灯散异光全作昼，歌翻新调欲留云。归时绝景醒余醉，极望银蟾照玉尘。
问佛还云是惠超，和根带子上枝条。春风浩浩难回避，发起乾坤那一苗。
小儒五载忧国泪，杖藜今日溪水侧。欲搜奇句谢两公，风作浪涌空心恻。
使回挥橐试从容，诗在腰围瘦减中。金重内分知带赤，花明殿后映鞓红。
井口辘轳闻水声，园中菜畦浑欲平。呼童引水放教去，一夜池头蛙乱鸣。
巧辟轩窗面面风，坐收骏足玉关通。渥洼汗血供龙驭，尽在凭栏指顾中。
著意功名四十年，柳花空满鬓丝边。男儿无补朝廷事，有愧饥餐困即眠。
楞伽春水玉浮天，茶磨晴岚翠扫烟。坐喜湖山收宿雨，眼看梅柳入新年。
性背时人高且逸，平生好古无俦匹。醉书在箧称绝伦，神画开厨怕飞出。
金华直冷披霜入，瑞草谈深枕曲眠。一静一忙閒比较，试思谁是地行仙。
盈盈一水不斯须，经岁相过自作疏。坐待翔禽报佳会，径须飞雨洗香车。
赢粮破晓自薪樵，有米无柴着甚烧。更有一般欠区处，淡餐粝饭鼎中焦。
莫羡财多石季伦，任从闾里笑长人。五湖浪迹名终在，六印悬腰眼暂新。
台阁相连驾远空，乱山烟霭夕阳中。眼前风物初非旧，惟有清凉一寺同。
百年好梦黄粱短，一片间心白鹤轻。独拥寒衾长不寐，听吹梅角动江城。
刺刺岂无村媪劝，不入耳言难为听。待忏华鬟长绣佛，痴情苦节向谁明。
镇塞山城大境门，危楼寂寞几黄昏。经声烛泪销亡尽，空有登临旧屐痕。
今朝移步野云端，幸得新诗读夜阑。识破中间真隐诀，月明风雪道休寒。
垂杨拂水酒生鳞，高阁梅开又一春。矜宠花神凭好事，招邀词客赛良辰。
天师百岁少如童，不到山中更不逢。洗药每临新瀑水，步虚时绕最高峰。
记得曾为凤林客，高僧住处最深幽。几千里外重携手，三十年间一转头。
江面澄清雪未融，扁舟荡漾水无踪。篙师不用匆匆去，遍看庐山群玉峰。
苍黄离家问南北，中路思归归不得。风涛何处不惊人，雨雪前村更欺客。
车孤山转风萧瑟，天地诗怀总异乡。乱石奔崩出残雪，疏林高下恋斜阳。
仿佛当前截众流，宝车香象许同游。夏云犹覆三摩地，火里新荷欲出头。
天然形胜冠衢西，百里蜿蜒环古郭。萦纡石径绕岩阿，错落云根耸锋锷。
一旦工夫尽志诚，凝神聚气固真精。颜容如玉无饥渴，方显金丹片饷成。
宗风振起人能继，祖道流传德不孤。须信山林真隐地，纷纷朝市更何如。
饮犊翻嫌洗耳后，盟鸥应对息机馀。何时一接巢居子，徙倚松窗读道书。
画堂开宴惬新凉，燕舞莺歌奉玉觞。未放仙舟登李郭，更看贤守会龚黄。
野店桃花万树低，春光多在画桥西。幽人自得寻芳兴，马背诗成路欲迷。
画前有易心能悟，删后无诗句独谣。金薤琳琅垂万世，无穷雅兴自滔滔。
道在箪瓢端自足，心闲天地本来宽。此生自断君知否，不办归装也挂冠。
欲寻渔父做商量，半醉半醒过野塘。沙动雌风迷朗目，谁温烈酒动柔肠。
不应无酒钦公荣，且与园花作证明。我已闭门为独乐，君能让畔喜双清。
理郡端如理乱丝，范公往矣欲谁师。典刑犹有堂中像，光艳长存壁上诗。
奔忙梦落富池程，归托蘧庐恋灌城。有石醉乘新月坐，无家吟逐乱云行。
江山万古足登览，豪杰几人过叹嗟。野老相逢闲指点，六朝宫阙尽桑麻。
倜然不以穷见弃，旷然不以位自骄。开缄朗咏毛发竦，通夕噤痒睫不交。
前山日落已棲鸦，老树差牙竹半遮。沙岸寒雪迷晚眺，祗疑金色界中花。
萧然短鬓争秋白，少选衰颜入夜酡。六诏天留双剑合，五湖人借片帆过。
石像玲珑仰面看，纷纷踏碎碧香龛。摩来摩去浑无动，毕竟卢生睡得酣。
疏狂閒忆少年时，问柳寻花夜不归。春衣一任酒狼籍，玉山自有人扶持。
八桂才名拥汉槎，五云深处即京华。经传帝里推高座，筹运韩江属世家。
醇醪聊借风光酿，仙药无劳雨露耕。正自坦然人尽觉，敢矜天马蹑空行。
续题剩有名人迹，接畛犹逃劫火烧。吊古未磨今古恨，又携筇策过前桥。
放形的是隐栖宜，地角荒边借一枝。牛后规模谁预得，菜根风味自家知。
细雨东风泛晓烟，草痕青过竹篱边。春当揆度灵均日，老及知非伯玉年。
寄语东阳翁道人，开轩种竹意何亲。经年又看龙孙上，晚岁宁忧凤食贫。
杜陵头白长昏昏，海图旧绣冬不温。更遭恶卧布衾裂，尽室受冻忧黎元。
二纪区区困宦游，相逢莫讶鬓先秋。清时无补身空老，往事难追涕旋流。
七千里外思乡邑，十二时中望帝京。愿布仁风满南极，还将远俗奏彤庭。
寺近仙坛西复西，醉中信足路应迷。鸣条风劲凋蒲柳，掠岸云低乱鹄鹥。
管箫器小谁能识，孔孟人存用则传。惭负寿皇勤教育，奏篇半彻冕旒前。
念昔螭头赐沐归，众香得气一阳庆。液池琼岛蓬莱春，立马谛看矍然敬。
傅粉涂朱色色新，惊看疑鬼又疑神。世情卖得千般假，那个抛头肯露真。
小山摇落故凄凉，想象登临野兴长。万里晴空初雁入，一年好景又橙黄。
千秋孟浪了棋局，大运中天作钤束。蜣螂小技徒弄丸，月明未识白玉盘。
重耳盈盈岸柳黄，九龄冉冉涧松苍。梅开小白添新雪，鸦引童乌弄夕阳。
坐尽残灯酒醒无，横天露气逼城芜。城门一柳疏星挂，柳下玉筝弹夜乌。
一似老夫堪笑死，万方口业拙谋生。嘲红侮绿成何事，自古诗人没十成。
松篁傲雪堪为伴，桃李酣春未敢先。习隐菁山真不恶，吟鞍十里看芳鲜。
渭水流清终异浊，池花变碧旧宁红。欲评此意君何在，长是苍茫立晚风。
太平民乐无愁叹，衰老形枯少睡眠。唤得南村跛童子，煎茶扫地亦随缘。
绿阴乐静未号蝉，藕叶扶娇汎水眠。输杀蜂屯深闭壁，峙粮宿饱蜜中边。
性合颠狂还任我，运交华盖且由它。天真称意方为宝，执着难医是卞和。
一官蓟北复巴西，丹青不改鬓成丝。遥怜天路飞腾地，长记春风长养时。
我欲从之苕水远，搔首不见月满廊。笑看儿女罗列拜，老人星下烧夜香。
不登山岳不登楼，豪兴依然未少休。竹杖由他化龙去，金风携我作云游。
裁缝密密申鸳绮，珠襦玉柙重泉底。君王自爱辟寒金，坏色罗裙吹不起。
凌云细路险可遵，稍从飞锡攀嶙峋。乌巢崔嵬寄林莽，蚁穴细碎严君臣。
秋风忽傍扁舟起，明月遥含尺素来。白雪惊人操不得，因君此曲暂徘徊。
雪霁忽惊开后变，月明常恐见时难。神交自有孤山客，抚树清吟兴未阑。
耒阳山下伤工部，采石江边吊翰林。两地荒坟各三尺，却成开解哭君心。
楼居相望添诗卷，花事频年检酒痕。却笑津沽久留滞，愧君高卧道弥尊。
寻芳已负嬉游兴，对景徒添感叹情。犹记南官曾献艺，白头无补负恩荣。
先生礼半望乾门，拜石千年今尚存。料得一心存七曜，四时同运紫微垣。
江湖如此两閒人，除是玄真与季真。长笛自吹皆古调，短篷相并即比邻。
贞观规摹诚远大，开元宗社半存亡。才闻冠盖游西蜀，又见干戈暗洛阳。
莼湖何物堪怡悦，与鉴湖境无差别。诗人胸贮冰雪清，湖边吟作寒螀鸣。
时节虽同气候殊，不知堪荐寝园无。合充凤食留三岛，谁许莺偷过五湖。
人言此是上河梁，满川罗绮东风香。年年穷鬼送不了，波心惊起双鸳鸯。
玉台有镜蝌铭古，锦瑟无弦雁柱空。行近祠南默惆怅，倚筇江上数青峰。
劫罅藏哀历四年，有怀未敢告沈泉。垂天北斗知长在，不雪西山亦黯然。
多年坐镇翠微西，钟鼓声中好品题。见大不嫌山寺小，立高应笑世人低。
才拙楚郊惭舞凤，声嘶陈宝效鸣鸡。百年回首今生事，扫壁犹能看旧题。
江山故国难留鹤，科斗荒池可著鲲。直使颌须浑作白，未应投镊愧诸孙。
片心长是乐清虚，一到莲花喜有馀。柳倚古溪风不断，路迷芳草客来疏。
旸谷先生下宴时，月光初冷紫琼枝。凄清金石揭天地，事在世间人不知。
竹径寥寥空碧苔，双星忽漫照高台。唾飞白玉风前落，舄度青云江上来。
不用历阶三粉署，便应平步五花砖。有人借问湘州倅，但道皤然雪满颠。
何苦文章惊海内，已甘烟雨老岩幽。芷汀兰渚离骚在，付与春江自在流。
几时西塞歌飞鹭，指日东篱采菊花。五斗折腰良自苦，奈今无粟饭胡麻。
君行令我望沧洲，而翁身閒未白头。自惜同歌不同调，况复阴云多杪秋。
天送荆州风雨梦，世传金鉴帝王师。虬松似指长安路，岭上年年发北枝。
江口山红寒照没，石头树白暝烟来。满衣落叶西风急，更为凭高送一杯。
只要同心胜胶漆，岂缘一字倩推敲。四年会面休深叹，辛苦扬雄述解嘲。
边城已在虏城中，烽火南飞入汉宫。汉庭议事先黄老，麟阁何人定战功。
城脚粼粼水一陂，水边杨柳映旌旗。青郊绿野无穷意，寒食清明三月时。
长安秋尽寒欲来，驱车一上昭王台。酒间出示争把玩，令我怀古生徘徊。
不耐高风怕冷烟，瘦红欹委倒青莲。无人解把无尘袖，盛取残香尽日怜。
江左风流廓庙人，荒境抛与梵宫邻。多年羊虎犹眠石，改壁貂蝉祗贮尘。
山锁晓烟迷紫翠，花凝宿雨间青红。快帆幸自泛秋绿，乞与一篙东去风。
读书长恐增狂妄，搜句何能免叹吁。醉语近真人恕否，吐时须傍步兵厨。
玉兔瓯中霜月色，照公问路广寒宫。绝胜自酌寒窗下，睡减悲添愁事丛。
八座能分一日光，题名犹记榜间黄。看渠超出金闺彦，顾我曾为同舍郎。
夜久竹声闻雨过，晓来山色看云遮。此身去国已千里，回首中原犹暮笳。
射雕紫塞秋云黑，走马黄河夜雪深。白首丹衷知未变，归来双肘印黄金。
老境渐侵欢意尽，旧游欲说故人稀。凭高三叹君知否，倦鷁无风亦退飞。
丁宁群季扶华颠，长祝老椿岁八千。痛绝乔柯又摧折，今日辞家墓门别。
风停篆影微微直，雨歇莺声渐渐闻。弹指来游刚十载，当筵莫惜酒杯醺。
开辟自天留壮观，登临如我老英豪。放舟拟就金山宿，一夜清寒袭锦袍。
仙路迢遥烟几重，女衣清净云三素。胡髯毵珊云髻光，翠蕤皎洁琼华凉。
轻烟起处雨如毛，红罢木棉绿芭蕉。二月田间无白鹭，八哥飞上水牛腰。
想像生金寻墓碣，几曾刻玉护松楸。万安陵寝经行处，一例荒凉牧竖游。
把卷论诗酣绿发，飞花传酒醉红裙。更思沂上随曾点，闲趁春风浴縠纹。
竹杖芒鞋自在游，梵林别后几春秋。脚跟久已环三岛，眼界真成隘九州。
殷勤圯上一编书，汉四百年归卷舒。晚节莫教閒辟穀，皇王事业岂难如。
后人来荫十围木，故老看移一亩阴。分付庭梅管春色，长官情味此花心。
两信海潮喧晓夕，百年事过无遗迹。旧住招提有几人，春风苔长湖边石。
短日驱驰驹一罅，百刻六旬分卜夜。残年馀力秉烛吟，所冀二中并四下。
眼高不肯住浦都，梦绕江南水竹居。却入青原更青处，饱看黄本硬黄书。
田水高低各斗鸣，溪流奔放更驩声。小儿倒撚青梅朵，独立茅檐看客行。
无缘终是枉周旋，开落篱边不自然。我对黄花有愧色，频年辜负九秋天。
象床珍簟凝流波，琼楼待月微酣歌。王孙昼夜纵娱乐，不知苦热还如何。
忘机今古鸥来往，说梦兴亡燕语言。行尽六桥吟更好，万松岭上一声猿。
谈命谁称妙莫穷，圆机端的与天通。试看今日飞腾者，多在当年计与中。
十里桥西别有天，青山欲断翠云连。园林寂寂鹿为文，野服翩翩儒亦仙。
曹丕三辞禅让诏，慰亭数斥劝进书。猫调老鼠非不忍，狐啐葡萄岂弃乎。
绿净亭边物色奇，放翁睡起曳筇枝。新凉已似雁来後，微风却如梅熟时。
青年一去不可招，紫烟漠漠三山暮。朝云破峡忽归来，从君欲觅高唐赋。
兰钗横峨双凤翥，调高不染巫峰雨。龙髓生霞谢露铅，蝉衫如水萦金缕。
山人世世原上住，示我画图联秀句。安得移家向碧峰，钓矶长倚沙头树。
世称儒雅擅青徐，今见君侯信不虚。报政未空更绣水，除书先已易桐庐。
梦里庐山亦偶然，披图重见意犹怜。白云万顷松千个，看得人间李谪仙。
小队旌旗半道归，松阴缓策揽清晖。女郎未觉褰帷过，笑语相教着嫁衣。
树犹如此无情碧，花不可人随意红。阮稹凄凉放翁瘦，悲怀但说古今同。
灵山无地可容身，好泛江潮去问津。东浙丛林如海阔，但参露柱莫参人。
水鉴无风月影浮，听香人去泛轻舟。不知暮雪关山路，谁折花枝与寄邮。
朝廷公卿重荐延，骞腾一鹗生毛羽。高义如君世所稀，早据要路思裨补。
先生对宅投金濑，林壑要从东野分。便觅除閒访吾舅，郊居赋就比凌云。
望古愁过西定坊，大鲸入海燕窥堂。差免路隅人啜泣，苟留残喘见生桑。
秋水芙蓉淡淡妆，平湖昨夜有新霜。人间女子空自好，马上郎君不暇狂。
满身香汗生微雪，一路清风散晓烟。有马借人今复见，神京戚里最称贤。
远使岂贪归有橐，微官仍苦坐无毡。相逢未恨今晨别，满把骊珠慰目前。
巨璞胚胎饱精液，光怪迸起昆仑坼。元气淋漓沧溟窄，岳祇骇走神工擘。
夏庭锧斧亦遭逢，俎豆关祠代代同。却道头颅刚直甚，悔将主过博臣忠。
不关白眼视青云，四海如今几若人。渭水傅岩看后代，东坡太白即前身。
钭风飘雨还无定，独坐耽书过二更。不似前宵邻阁里，联诗使酒到鸡鸣。
先世流芳今有继，圣衷图旧正畴咨。王褒愿草得贤颂，可但中和宣布诗。
寂寂幽芳烂漫开，凄然凝望锦云堆。岂堪别后伤千忆，莫若花前醉一回。
桧柏青葱神奕奕，齐眉白首福绵绵。多君早具生花笔，写出蓝桥过八仙。
冰崖雪谷木未芽，造物破荒开此花。神全形枯近有道，意庄色正知无邪。
煮石似应消壮气，斫苓尚欲壮颓颜。峰头紫气朝如盖，为问犹龙可渡关。
何处披襟风快哉，一亭临涧四门开。金章紫绶辞腰去，白石清泉就眼来。
腐儒忧国成千虑，强敌窥人谍一端。梦想淮南风雪里，可无消息报平安。
风生折槛人无古，水遶圜桥士有师。六一澹庵乔木在，今秋新长雪霜枝。
人间得失只如斯，得固欣然失岂知。消日总多无义语，安心唯有耐输棋。
忘却教人锁后宫，还丹失尽玉壶空。嫦娥若不偷灵药，争得长生在月中。
伤心且说相逢易，行迹终愁自定难。玉手亲除金缠臂，愿天重与铸团圞。
此日骅骝思苜蓿，当时鹦鹉唤琵琶。遥怜箫鼓追游地，荠麦青青已没鸦。
山前柳老蝉吟苦，门外槐存蚁穴忙。岭表卖文吾已惯，却来畿辅吊曹郎。
周郎二十四年少，盖世功名随一燎。亲提三万走曹瞒，不以敌勍恨兵少。
血洒宝山牛斗昏，惟求浩气得长存。举营终与城同碎，铁骨梅花是国魂。
向晚驱车出上阳，初程便宿水云乡。更闻数弄神仙曲，始信壶中日月长。
霄汉故交为有后，山林遗老辱相知。前程步步须珍重，岁晚江空人物稀。
东阁官梅动诗兴，还如何逊在扬州。此时对雪遥相忆，送客逢春可自由。
故园勋业千株橘，世路生涯一草亭。却笑刘商长得醉，为无管属爱浮萍。
句曲洞中天紫翠，凤凰台上月清光。忠臣孝子千年意，永刻丰碑不可忘。
浩然充塞天地间，只是希夷并恍惚。垢不染，光自明。
华清高宴戛宫梧，舞马如何护两都。纵得青骡还蜀道，肉得沙场白骨无。
野堂太守来甬东，下车德泽春融融。抚民馀暇出家乘，累叶爵位犹尊崇。
吴榜停时棹越船，溯原浙水出山泉。一千里近新安路，三百滩齐天目巅。
湿灰余色转分明，皱縠新纹大髣髴。云台勋业巳如梦，名山著书安可冀。
三生真态劳相忆，一点酸心莫浪飞。欲写生香难下笔，年来粉本久相违。
人生托命于天地，相资以生义有取。智者创物终相仇，孰为苍生解愁苦。
楼面自东如择对，景随楼面若相会。眼前献状有龙头，脚底乘机可鹏背。
溪穷路转石径斜，隔溪遥见山人家。柴门深闭人不见，暖风吹落朱藤花。
飞云未化曼陀雨，扑面先来翰苑风。我欲裁诗向空阔，随波直撼九州东。
不上江亭数日间，雨馀山色带清寒。西风峭湛休围却，要放秋光入画阑。
南岳马驹应有谶，西河狮子久无人。金襕谩笑藏鸡足，传到龙华是几尘。
空明不碍醉中行，月晕风生夜几更。篱落无声水天阔，露荷相倚钓舟横。
桑枢驷马各是累，人肝薇蕨俱成饕。不须彼此更相笑，未必郁林之石贤胡椒。
万言谠论惊天阙，八咏高才压婺溪。柳恽苏仙旧吟处，愿陪杖屦遍留题。
学仙独访武夷君，老树垂藤弄夕曛。我欲幔亭拚一醉，不知何处奏宾云。
我兄东来自东武，走马出见黄河滨。及门却遣不得入，回顾欲去行无人。
白云飘落甘露椀，清风吹破玉川屋。平生此腹负将军，空揽十年灯火读。
暑气消残露气浮，晚凉高树系轻舟。荷承翠雨虚亭静，月挂微云水阁秋。
风情别矣迥难寻，漫抚红箫春已喑。忽堕深宵儿女泪，山灵能会此时心。
六著比犀鸣博胜，百娇柘矢捧壶空。解衣对子欢何极，玉井移阴下翠桐。
幽欢閒忆去年时，饮量人人灌漏卮。我更典衣邀浅饮，君犹刻烛赋新诗。
浪接天高望吼门，太邱祠畔定惊魂。澹台掷璧龙应避，景略谈兵虱共扪。
碧玉调高风自起，玄裳舞罢月初斜。昼閒更喜诗清绝，白石苍苔松正花。
茜纱隔子护红蛮，栩栩游仙梦乍还。满院严霜催市柝，一帘寒色上屏山。
不愁痼疾婴双竖，为喜良医得二楠。采药名山吾愿毕，白头久矣谢朝簪。
春秋意义最包罗，褒贬深心笔削多。寿世文章关治乱，閒居岁月忍蹉跎。
扁舟钓雪下寒滩，落日荒荒欲霁难。满目江山沉战气，可能王业不偏安。
王氏名园枕子城，主人方壮便遗荣。栽花直欲春长在，爱客谁尤囊尽倾。
相逢可恨十年迟，针芥相投更不疑。从此诗筒数来往，不须千里寄相思。
蛮烟瘴雨暗江滨，瘦尽梅花悟昔因。到底不知风雪苦，策驴犹自觅前身。
半丸古墨自研平，鼻舌留香比茗清。一鸟不呜蝉亦歇，风廊橐橐榻碑声。
锥不入尖抟土密，鬼难施巧织筠稠。若穷衣钵传来处，直自销金象九州。
入港高悬五色旗，烟中楼阁认霏微。倚樯忘却双轮捷，怪道邻舟似箭飞。
潮去钱塘王气收，西风黄叶故山秋。杀身报国男儿志，皓首偷生妾妇羞。
误国奸邪已窜诛，天扶黼座正宸居。少康一旅时犹在，高祖三章术未疏。
留耕亭下好溪山，顷顷都归方寸间。谷种但施平坦地，町畦不用巧机关。
凤城南畔梦为家，绝世容妆靧井华。桁上罗衣疑月色，镫前铃佩定天涯。
一杯为寿沧溟窄，万口同词日月长。朝晚安知归禁近，千年常得侍清光。
一生澹泊安其常，织纴纺绩恒不忘。采采蘋蘩奉烝尝，慇勤甘旨供姑嫜。
茅斋深僻绝轮蹄，门径缘莎细接溪。垂钓石台依竹垒，待宾茶灶就岩泥。
鸥鸟忘机翻浃洽，交亲得路昧平生。抚躬道地诚感激，在野无贤心自惊。
遗挂朱栏锁半寻，清声难买恨黄金。悬崖接果今何在，浅井窥星影已沉。
青山云尽月初明，徙倚空悬丘壑情。览镜亦知怜短鬓，参禅何必问长生。
谁能饮酒如倾水，醉倒坐中扶不起。形骸外物已如遗，升斗任君无复避。
马嘶风壮出边城，千里川原一望平。白日鼯鼪跳客路，斜阳驼马走荒程。
绮绣川原非昔日，青荧灯火自吾庐。文章傥有光芒在，未觉人间事事虚。
玉穴精神迷肺腑，花房春味逗腰肢。何年更作朝云梦，一日悬情十二时。
骑鹤楼前奏宓琴，朅来又作海山吟。碧云不隔乡关梦，白发能催灰客心。
衰草寒烟老木风，南朝佳气落秋空。璧来山鬼遮秦使，盘泣仙人出汉宫。
古人骨朽不可追，今人相见如古时。人间触事入吾笑，何必门前有虎谷。
青松抽干龙鳞细，秋兔束毫鸡距尖。杨子拟经聊以赠，蜀麻江楮报何嫌。
岁计有时添橡实，生涯一半在渔舟。世人若便无知己，应向此溪成白头。
石麟有甲含苍藓，铁马无声散晓风。何限英豪俱泯灭，白云依旧出层峰。
青山入城誇富贵，卜居已失山家味。每逢佳节欲登高，却嫌山有金银气。
千叠绡红抱蕊乾，一番金雨映趺攒。比来醉笔赓新曲，简上飞霜不拟寒。
如今官事真谁了，底事周南独子留。白发倚门还念否，令人翻动北山讴。
烽火惊心退息佳，皋比还我旧生涯。欲谋多士臻高格，端赖真师分二斋。
虹蜺椽笔光万丈，落纸珠玑争献状。凛然手泽端可仰，三复崧高慰瞻想。
庐陵曾记画锦堂，黼黻韩魏开忠良。文章足以照千古，富贵岂止荣一乡。
到处痴人堪说梦，人间哑子最能言。年来人我都忘却，不管谁为后与前。
纵横豺虎深稂莠，熊儿执耒骥子耨。除芒落杵未流匙，问有长巡消息否。
未许低头拜东野，徒言共饮胜公荣。好诗恶韵那容和，刻烛应须便置觥。
竞渡船头掉采旗，两边溅水湿罗衣。池东争向池西岸，先到先书上字归。
九疑峰畔二江前，恋阙思乡日抵年。白简趋朝曾并命，苍梧左宦一联翩。
飞黄去逐冲霄凤，诏紫来从入谷驺。富贵光荣皆分事，早盾名姓动金瓯。
潆河无复见龙马，车子锄商乃获麟。虞夏不存暴易暴，诗书何罪秦又秦。
他生万颗山前甫，此日大桥湖上逋。诗到苦吟人不爱，绝骎一笑口乌乌。
天上楼成求后笔，今古共嗟李长吉。那知施侯更可怜，只向人间二十一。
钟山突兀楚天西，玉柱曾经御笔题。日照金陵龙虎踞，月明珠树凤凰栖。
泉沸鸡笼山下林，浔阳曾记尺余深。濯鲜瀹卵非予事，清暑攘寒盖我心。
人在江干月上卮，不妨想像一篇诗。月来即是葵窗至，对景成三忆曩时。
山川遗迹晋唐余，水竹相望许洛居。一齿屡摇犹决肉，双眸虽涩尚耽书。
西巡凤府非为固，东播銮舆卒未安。谏疏至今如可在，谁能更与读来看。
化城东畔驻三乘，祝发从师记昔曾。频着袈裟迎上客，自分斋饭与游僧。
坐对禽言聊共语，见飘花片亦伤神。疏顽敢谓能同调，却枉瑶缄示我频。
男儿出处欲如神，莫谩将身过许人。今日万人看中鹄，挟弓持矢且逡巡。
稽山镜水欢游地，犀带金章荣贵身。官职比君虽校小，封疆与我且为邻。
忆昔赤壁寿长公，有客擪笛扬舲从。时公年正四十七，江山枕馈亦已丰。
翻山渡水之名郡，竹杖草履谒学尊。途见白云如晶海，沾衣晨露浸饿身。
寂寞兰亭空有感，凄凉金谷竟谁夸。绝怜狂甚樊川杜，枉杀吟情豆蔻花。
厌闻桑孔工掊克，少见龚黄出拊循。官吏但知行白简，壮丁多去入红巾。
一种香兰玉色新，仙家分得蘂宫春。调高韵胜谁能称，付与能言解语人。
清泪班班知有恨，恨春相逢苦不早。甘心结子待君来，洗雨梳风为谁好。
一去吴兴十五年，东归父老几人存。惠山唯有钱夫子，一寸闲田晓日暾。
昆冈片玉火中润，碧落孤蟾水底圆。一念翛然无异色，任从沧海变桑田。
一自王乔放自由，俗人行处懒回头。睡轻旋觉松花堕，舞罢闲听涧水流。
生平劲节朱丝直，老去清规玉斗寒。卜築空存新第宅，典刑不见旧衣冠。
眼底蔷薇玉雪堆，过从休待牡丹开。送春疏酒山应笑，底用奚囊日往来。
独怜幽草涧边生，上有黄鹂深树鸣。春潮带雨晚来急，野渡无人舟自横。
每羡向平婚嫁了，恣游五岳可曾回。也应未断尘缘在，依旧挑包科浙来。
万山翠遍一漂通，美女如云唱小风。自嫌诗少清新气，翻舟饮绿态从容。
合宫嚼蕊今柳枝，燕台酷赏骚人诗。国色天香岂凡品，琼枝璧月信好辞。
所惭下士文章陋，未报诸公礼义馀。若见汝阴前太守，为言迂阔正谈书。
久客江湖身似寄，逢君便欲寻归计。霜叶凝秋自入时，相思不用春风递。
瓷瓶蜡纸印丹砂，日铸春风出使家。白锦秋鹰微露爪，青瑶晓树未成芽。
方今擢才不待次，道路纷纷走严召。朝廷必欲收真才，岂有如君使常调。
造化小儿心恋嫪，偏向冰花施巧妙。冷禁霜带晓寒飘，清宜月缀微云照。
去国早逢关右雪，下车还入剑南春。为怜锦里风光好，不倦从来作主人。
君方清绝行明镜，我正摧颓据槁枝。为喜彩衣还膝下，椒柈趁得颂花时。
衣焙温温香欲透，雪檐滴滴日初晴。客来一笑明窗底，枉道为农事耦耕。
云白雁来人对酒，花开秋尽客思鲈。相逢莫漫嗟留滞，异地同声自不孤。
三君八郎知阿谁，得识此公皆不俗。念友期听烟寺钟，联游迟剪风船烛。
脱兔投林今适愿，穷猿得木吾何之。芒鞋竹杖恣如往，烟蓑雨笠长相随。
空明云水碧摇沙，疏影尤宜竹外斜。为我殷勤谢伧父，莫疑繁李玉川家。
行药萧晨放步迟，啸台秋色饱秋时。乐天何意病为伴，樊素不收春自随。
草木无情亦可嗟，重开明镜照无涯。菊英空折罗含宅，榆荚不生原宪家。
投窜千山恨不深，扁舟夏涉气如烝。重来疋马君何事，归去飞鸿我未能。
苍龙双阙郁层云，湖水鳞鳞柳色新。绝似江行看清晓，不知身是趁朝人。
天许碧山聊著述，地邻丹洞几攀跻。茅君有约秋将暮，月白枫林路不迷。
万里云霄看德业，几人廊庙愧江湖。黄冈别墅应无恙，日日春风长绿无。
老缩黄杨痴妙喜，童年苗秀旧终军。六经瘦得蚕成茧，七发留来犀有文。
昨朝问竹城西去，今日看山湖来来。酌醪数斗且尽醉，好景百年能几回。
河汉双星会使槎，分明彻夜照长沙。辔丝晓转全龟影，衣绣春随锦鹊花。
轻风袅袅泛崇光，长恨司花不与香。春睡一声莺唤起，却教老眼见啼妆。
林间缟袂缀瑶英，月里轻盈画不成。拂石坐来花一眼，神肤从此喜双清。
邻翁濒死复相见，村市小凉时独游。不怕归时又侵夜，新添略彴跨清沟。
一一照通黄卷字，轻轻化出绿芜丛。欲知应候何时节，六月初迎大暑风。
晓甑初炊早稻鲜，传呼与觅卖鱼船。可怜弹铗竟成恨，空对筠篮翠柳穿。
莫道落花重上树，且邀明月共衔杯。感情今似降龙木，苦战天门百八回。
夜雨泥涂三里郭，夕阳烟火数家林。送君好去加餐饭，莫听哀猿彻晓吟。
映日低风整复斜，绿玉眉心黄袖遮。大梁城里虽罕见，心知不是牛家花。
潇湘曾宿话诗评，荆楚连秋阻野情。金锡罢游双鬓白，铁盂终守一斋清。
蒲萄馀沥不到我，买酒得浆翻自嗟。安得长江化为酒，亦分春色到贫家。
人生未死终归困，天道从来不益盈。我亦当今知命者，请于此处话平生。
倚楹漆室徒为尔，谋鼎晖台岂自今。十丈软红还恋否，湖山大好且登临。
川原缭绕浮云外，宫阙参差落照间。谁念为儒逢世难，独将衰鬓客秦关。
野水桥边折得看，花头开尽雪痕乾。刚风摇动仙云坠，一夜香深玉骨寒。
非干将相扶持拙，自是君臣数尽年。古往今来亦如此，几曾欢笑几潸然。
君看此处安得诗，空学吴牛喘残月。北风何日挂驼裘，长啸灞桥驴上雪。
小池鸥鹭不成群，池畔萧然一史君。时霎醉眠春雨足，觉来衣上有间云。
且饱烟云娱岁月，须知林壑有功名。披图珍重他年事，整理琴徽谱濯缨。
紫冠采采褐羽斑，衔得蜻蜓飞过屋。可怜白鹭满绿池，不如戴胜知天时。
明年二月春水来，桃花浪起龙门开。青云岐路无多地，定须迅击狂风雷。
九十春光斗日光，山城斜路杏花香。几时心绪浑无事，得及游丝百尺长。
长恨风间如寄身，无言对坐更愁人。幽兰不识秋光淡，一片葱茏出俗尘。
两鬓闲时为国苍，况乘五马小腾骧。方当赤地頞皆顣，据尔黄堂心独凉。
君去江东几日程，我来东越漫云萍。客情自是难为别，何况乡情兼别情。
青山分付此桑麻，笑祗瓯窭欲满车。父子箕裘虽笔耒，茅茨鸡犬自农家。
苹花开时风榭凉，美人缥缈如鸾翔。尧年舜日乐未央，非子之故为谁狂。
短檠伴我夜深静，长笛何人月下横。步绕空庭吟未竟，隔林鸲鹆又传更。
数仞未容窥阃奥，一斑犹喜见皮肤。不嫌俗客尘埃甚，时许篇章到我无。
梦到红云玉殿来，骨凡无路住蓬莱。鹤身欲向仙官舞，病翅褵褷展不开。
地锦花铺地锦衣，碧茸上织紫花枝。垂杨舞罢莺停唱，不卷华絪待阿谁。
形槁心灰一秃翁，偶来视草禁林中。幼吹葱叶还堪听，老画葫芦却未工。
瓶锡真还行脚债，钳锤罕遇点胸俦。夜深云散千峰月，注目寒空独倚楼。
御前承敕立挥毫，近侍蒙恩已四朝。常有丹心怀报主，不堪霜鬓久萧萧。
窥窗曾与人留别，照水还将雪斗妍。抛却风流逐尘去，空教心折马蹄前。
山南之茗先春采，山北之人及夏尝。为念老亲方见急，极知旧友不相忘。
金盆已覆难收水，玉轸长抛不续弦。若向蘼芜山下过，遥将红泪洒穷泉。
北风航海南风回，远物来输商贾乐。日边知己皆达官，行矣归持紫荷橐。
野俗只知观燕赏，主人非独为嬉游。晚回都骑箫鼙引，观稼郊原亦暂留。
系即匏瓜转即蓬，可怜踪迹与君同。眼前有酒长须醉，身外除诗尽是空。
闻道车书未一家，平时苦苦念京华。新来忽得幽居味，竹屋茅檐政自嘉。
风急天高猿啸哀，渚清沙白鸟飞回。无边落木萧萧下，不尽长江衮衮来。
华裾偏喜狎轻鸥，略去形骸趣更幽。地底新开沧海脉，山头曾见凤凰游。
达士由来知道在，昔贤何必哭途穷。闲烹芦笋炊菰米，会向源乡作醉翁。
半载长安客意寒，一鞭归兴旧家山。妻孥问我成何事，买得虚名满世间。
锦帐将军烽火外，凤池仙客碧云中。凭谁解释春风恨，只有江南盛小丛。
莫遣扁舟兴尽回，正须冲雪看江梅。楚人原未知真色，施粉何曾太白来。
望气行看求利剑，知音当已识高山。逼人富贵君宁免，未许山阴兴尽还。
万里清光开玉宇，千年胜事拟银桥。同来问月人俱醉，一曲狂歌杂凤箫。
觞咏忍虚垂老日，溪山应识苦吟人。未须去后怜萧寂，鸥鹭江头尽切邻。
尧夫非是爱吟诗，诗是尧夫自笑时。闲散何尝远人事，语言时复洩天机。
种密移疏绿毯平，行间清浅縠纹生。谁知细细青青草，中有丰年击坏声。
书缄缥缈来鸾使，梦觉依稀似水乡。犹有倚楼频伫望，蒹葭摇影月明方。
后人笔底工一家，声价随可喧中华。王君二妙聚一手，参以吟思游天涯。
水阁鳞鳞夹岸开，月华还照劫馀灰。桨声灯影秦淮夜，劝汝长星酒一杯。
扫地开门松桧香，僧家长夏亦清凉。公庭多事久来厌，净处安眠计甚长。
胸涵太古恐无邻，面著微埃讵许亲。顾肯城南访穷巷，松风时煮一瓯春。
西风催换曲尘衣，摇落芳心事已非。苏小门荒寒草静，馆娃宫冷暮鸦稀。
万峰如剑载前来，危阁横空信险哉。对此玄休长叹息，方知刘禅是庸才。
穆穆西清讲幄重，黄封赐饮杏花中。晴开步障衣笼锦，香沁流霞颊晕红。
横烟曲径樵初过，落鹜空江叶正飘。看取他年欹醉帽，还思簪菊旧垂髫。
朝来晴色颇鲜妍，最爱群峰雪皓然。驻马折梅看皎洁，临流照景弄潺湲。
今古何人解爱梅，繁花空自雪中开。愁云夜掩凌风观，蔓草秋生却月台。
长夜喜坐苦油少，童时躲读憎油多。躲读喜坐等自废，蹉跎嗟尔将奈何。
过了重阳又一阳，梅开亦拟共壶觞。病中无复成狂饮，且作前贤醒里狂。
春来新插翠云钗，尚著云头踏殿鞋。欲得君王回一顾，争扶玉辇下金阶。
万世儿孙垂德化，廿篇训诲育精英。纵然偶为微尘蔽，瑕不掩瑜今又清。
丹灶一方仙客护，玉阶方寸昊天留。南山佳气无边在，天寿苍生乐未休。
年来双泪供愁尽，去去劳生几日休。试问故人思我否，梦魂犹在海边州。
调羹休羡最南枝，国香继踵开酴醿。先容岂藉早梅力，到了自结东君知。
洲寒早见衔芦雁，木落空思隔叶莺。白首自怜心未已，犹将千里计征程。
冬深犹有水仙花，雪打霜催更好葩。岁岁山间连槛种，数枝亦足傲尘沙。
国风译好诗情重，血压防高菜味殊。有客叨烟兼扰酒，黄昏双送上街车。
青草岸头三月暮，黄梅叶外一山迷。小塘水满鱼过堑，随浪流沟入古溪。
积雪才收云尽归，长空一色碧琉璃。日移帘影临书案，风飐瓶花落研池。
夜长鳷鹊偏留月，岁尽天河亦有冰。阊阖晨开车马集，五云深处望朝升。
由来风谊独穹然，坐享家肥不计年。堕帻何妨各百万，指囷宁复问三千。
汴水东流岁屡徂，前尘影事已模糊。不知张绪当年柳，曾到婵娟梦里无。
万里大江谁所凿，岷山直下海门通。乾坤元气长嘘吸，日夜沧波自混融。
先朝文物佳公子，善写苍筤一两枝。不有百年真翰在，清风高节几人知。
双冢年深人祭少，孤山日晚客来稀。江南尚有余寒在，莫倚东风褪絮衣。
弟兄有禄供温饱，畎亩何阶答圣神。此去读书真事业，向来正字误根银。
兹体从天受骨骸，神机更遣寄灵台。人天合一乘其化，性本乎天归去来。
不知云月谁为主，愁看月落云飞去。愿如明月有圆时，不学白云无定处。
猎得飞熊自渭滨，钓璜赐履定前身。功高浴日千山晓，力拒回天万国春。
笔端文字照千春，仙籍班联透几尘。黄卷肯交同长物，白袍未信裹闲身。
别时九月桑叶疏，出门千里无行车。爱君且欲君先达，今上求贤早上书。
锦荔戎州第一奇，大如鸡子压枝垂。金刀剪下三千颗，对客从容把酒卮。
晓雾拂襟怜冉弱，晚风掀袂爱清微。夕阳楼上吹笳管，归骑遥瞻两塔巍。
静里研朱将易点，醉中邀月鼓琴歌。知君所好无尘趣，肯许吾侪见访过。
天运无穷人自老，川流不返志多违。旧时此日尝新日，蚤笋窗前一尺围。
风景融和万物新，江山佳丽不生尘。罗浮正与东瓯接，咫尺天南是剑津。
未饶卫国多君子，何独山东有相材。富贵功名随步武，清时钟鼓且衔杯。
露叶烟梢翠色浮，向人长是弄春柔。多情自是多憔悴，莫向西风错怨秋。
梦里青山空落泪，愁中白石共谁歌。故园好为栽松菊，野兴年来五岳多。
三载金渊入幙宾，转当繁剧转精神。高堂多有承颜乐，巨室都无切齿人。
佳树名花总是春，画帘遥隔软红尘。池台政赖閒妆点，惟欠林边学吠人。
横浦虽然一角天，周程清化几经年。从前步武堪同辙，近里工夫好着鞭。
为臣委质贰乃辟，况我陪封存故国。不知荒虐但知君，可卷随人心匪席。
子规饶舌空催客，蛱蝶贪游不恋家。常记湖边同咏赏，归鞍扶醉月笼纱。
十年踪迹淖泥沙，为炷灵香祷富沙。万里无由诣霜阙，一书聊欲为星槎。
太守终南为客王，出入厌倦马与车。与山朝夕欲还往，作楼近在室一隅。
鼓笛笙箫哄舞茵，伶官和尚杂宫人。黄番绰共唐三藏，仿佛相传未必真。
旧国风烟不同代，名山草木岂殊观。萋萋欲说王孙事，淘尽丹砂井已寒。
云绕前冈水绕村，忽惊空谷有佳人。天寒日暮吹香去，尽是冰霜不是春。
鬓毛无奈岁华催，一笑登临亦乐哉。平地忽成三尺雪，遶湖何啻万株梅。
美髯拂地榕根坠，罗带绕腰溪水斜。别后信知光景好，老藤闲吊一棚瓜。
风生使者旌旄上，春在将军俎豆中。诏墨未乾人奄忽，伤心江汉日倾东。
徒行乞丐买坟墓，冠帻破败衣履穿。矫然未肯妄求取，耻以不义藏其先。
加餐漫说囊中法，应俗多违饭后钟。同社朋来欣已诺，何时倒屣却从容。
画我郎潜先帝时，而今白发渐参差。若交传入都人眼，疑汝前身妙善师。
渔翁禅伯花所私，成仙成佛未可知。花今于我有大造，六幅归帆春水肥。
金天诞圣千秋节，玉醴还分万寿觞。试听紫骝歌乐府，何如騄骥舞华冈。
高阁长廊门四开，新晴市井绝纤埃。老农肯信尤民意，又见笙歌入寺来。
造人抟土功才足，末日丰田已播谷。太始暾熹何所书，劫终拂曙当吟读。
吾乡蔡子喜谈兵，早岁曾过阿戎语。逸才自擅鹦鹉赋，高韵仍为鸲鹆舞。
帝座光明呼吸透，尘埃笃挚鬼神招。成功不愿留名记，至德无称意自饶。
近来惆怅复惆怅，夜雨悲摧心魅妄。曩昔寱言三百音，风前击碎海棠样。
年高端已辈吾翁，况倚通家夙好同。长夏江村能数过，论文尊酒未忧穷。
傲骨天生故折磨，残红零落逐芳波。花开莫讶今年少，浪打风吹谢已多。
仙家天地在壶中，谁到壶中识此翁。一念人人皆上寿，四时日日是春风。
宦游无绪厌尘氛，夜夜家山梦白云。来日潞河理归棹，月明知我倍思君。
后世奇秘始发见，游人足迹竟盘绕。九华妙观人未睹，刘郎当时眼偏瞭。
羁愁尚可凭杯解，邦恨何如倩海量。南浦夜来观列宿，支离犹自喟参商。
人间红叶去无踪，膏沐谁为百草容。霜杰同时谥贞秀，抗衡惟许老蟠龙。
缠天兵气惨难春，日历无端判故新。稍慰哀情闻吉语，强开恶抱答佳辰。
珠珰错落江皋佩，罗袜轻盈洛浦妆。欲采蘋花掷春信，停桡难觅杜兰香。
治世之音岂沦谢，淫哇已极返和清。关雎正雅终知律，前圣尝云畏后生。
梦饶关西旧战场，迂回大队过咸阳。白头夫妇白头泪，亲见阿婆作艳装。
半夜竹箫怀帝子，前江瑶瑟伴湘君。乘流更忆蓬瀛近，坐遣双鱼寄赤文。
虚心实腹义俱深，只为虚心要识心。莫若鍊铅先实腹，且教守取满堂金。
自为师说竟谁宗，每事持平属此翁。有志政须名节是，斯文非独语言工。
蜀葵易过红榴永，鳞鳞莹角波纹冷。水光汗透玉枕凉，扇影风摇深院静。
下笔入神皆得法，出言成句书通玄。花时乘兴先行乐，月夜忘机静坐禅。
山雉雊迎朝日去，野禽啼傍夕阳来。老妻亦有幽栖意，数日迟留不肯回。
闲情聊赋篱边菊，快意须分物外题。粉署仙郎卧江渚，相逢莫惜醉如泥。
中兴岳牧任词人，分虎初班楚泽春。四纪才名文价重，一麾江海玺书新。
君今落帆锡山近，挈石寻泉丫无恨。会须漱石更枕流，世事入门君勿听。
云浆末识何花气，星汉空思在月边。暂缓碧桃三日放，可知人世似经年。
小儿亦解挽公留，知有人閒第一流。老我相思无尽藏，临风一日几搔头。
呕心句少吟逾苦，信手棋多败亦欣。小倦不须寻素簟，碧阑干外坐斜曛。
滂沱大雨涨秋池，茶叙兼邀酒一卮。亭角勾留添逸兴，芙蓉对酌寄吟思。
满眼生花雪满颠，者稀又过四双年。谁知病脚妨行步，只见端居道坐禅。
雪爪星眸世所稀，摩天专待振毛衣。虞人莫谩张罗网，未肯平原浅草飞。
古渡唤舟烦野老，花辰开宴得良朋。青山入望多佳处，杖策何时约共登。
城社已遭孤鼠毒，溪山竟聚犬羊群。兴戎伏莽营三窟，隔岸人家尽贼氛。
鹤非千岁饮犹难，莺舌偷含岂自安。光湿最宜丛菊亚，荡摇无奈绿荷干。
凤尾香罗薄几重，碧文圆顶夜深缝。扇裁月魄羞难掩，车走雷声语未通。
万条银烛引天人，十月长安半夜春。步障三千隘将断，几多珠翠落香尘。
羞归应为负花期，已是成阴结子时。与物寡情怜我老，遣春无恨赖君诗。
红花翠竹满江皋，依约仙山驾巨鳌。月下每听来鹤佩，云中时复见龙袍。
天心难待乌头白，世事都成马耳风。闻说维摩初示病，应怜花雨映阶红。
坐中客怕噤不语，凭高下看冯夷舞。残音到石未肯回，澎湃犹能作宫羽。
银灯错落走骅骝，夹道珠帘尽上钩。最是太平山下路，玉笙吹彻小红楼。
晋陵繁夥视三辅，历遍屏风无可使。未央对罢天一笑，今日无忧惠山水。
飞沙走寒几千里，霞丝不起罗纹紫。鱼龙水合青海愁，寒木空林晓鸢死。
可怜吴蜀爱荆州，胜赏相当卒罢休。何地无城堪保障，此城端为据咽喉。
野香亭下新开萼，半是夭桃半是梅。旧说武陵源上去，今疑大庾岭边来。
吐纳江流九派小，平压雉堞群峰低。落日倒射澄潭影，金波千顷浮玻璃。
披来破衲便身稳，写到新诗彻骨清。个里不知谁得失，薰蕕境界要分明。
羸骖破帽约轻寒，破费春风半日閒。一事无成年四十，又随花柳过东山。
百战沙场碎铁衣，城南已合数重围。突营射杀呼延将，独领残兵千骑归。
海楼翡翠闲相逐，镜水鸳鸯暖共游。我有主恩羞未报，君于此外更何求。
宣室遗言犹在耳，山河盟誓期终始。寡妇孤儿要易欺，讴歌狱讼终何是。
龙眠画手老入神，尺素幻出真天人。恍然坐我水仙府，苍烟万顷波粼粼。
歌亦无声哭亦狂，魂兮毋北夏飞霜。蛛丝罥迹迷千目，燕啄香消冷一房。
姹女婴儿只浪传，不知何物是真铅。尘寰底处安金鼎，弱水无缘渡铁船。
不贪燕寝日凝香，只要归休深处藏。大火已流秋尚暑，商飚微动夜初凉。
伊川桃李正芳新，寒食山中酒复春。野老不知尧舜力，酣歌一曲太平人。
此诗勿遣闲人见，见恐与他为笑资。白首旧寮知我者，凭君一咏向周师。
鲍老当年笑郭郎，郭郎舞袖太郎当。及乎鲍老当场舞，鲍老郎当胜郭郎。
二年三饮龟山井，道上菰蒲亦笑人。犹觉是身多世累，一庵何日与翁邻。
春花不愁不烂漫，早晚烟村碧江畔。山水之图张卖时，家无甔石输百万。
高标故自赏神骏，肯使馀恨遗蒿莱。帝闲食粟几千驷，盛气勃郁驰天街。
主人娱宾宁爱酒，勿以杯计当以石。君图继晷膏可燃，若欲留春古无策。
藿靡莎长萦冶步，猗傩化亚罥薰衣。桃溪飞弹游童过，竹坞闻棋道士归。
还笏何须待拖绅，世间无价是元身。为梁父咏常存汉，累太玄经坐美新。
懒睡昏昏幽遇梦，蔷薇多病染轻愁。伞中人向春风立，雨底花同寂寞游。
今年穷腊波溶溶，安流东下閒篙工。江东贾客借馀润，贞元使者如春风。
岂但烟霄随步武，故应冰雪换形容。小童开户惊奇事，野鹤来巢砌下松。
句分竞病应难敌，家有封胡可解忧。共叹宣城游岱早，剩招去干不能收。
勉强官途情易厌，冲蒙狙诈力难任。予心欲道从谁语，祗有清宵一苦吟。
珍重秋粮下赐难，只宜稀煮不宜乾。如今却合养儿诀，最好三分饥与寒。
鸟回山色隐如城，碧落人归依旧青。好向中间安一榻，何须更画绕床屏。
春来准拟开怀久，老去亲知见面稀。他日一杯难强进，重嗟筋力故山违。
浚川往迹嗟何在，播种无功恨未收。想见台端今禹稷，为尧兼得十分忧。
手把青箱传后裔，日陪黄阁转洪钧。乡关间阔虽千里，松槚相望亦海滨。
挟弹飞鹰杜陵北，探丸借客渭桥西。俱邀侠客芙蓉剑，共宿娼家桃李蹊。
踏歌趁拍催腔急，旋舞回身应节齐。遥想故山行乐地，紫苔侵遍十年题。
成行翠柏绕孤亭，沐雨苔痕践履青。欲向云间招野鹤，九天高韵倚栏听。
风吹花香薰洞房，白日照镜光射梁。后园草暖双蝶晒，堂前尘落对燕翔。
草堂何处试徘徊，见说遗踪向此开。蟾桂自归三径后，鹤书曾降九天来。
风愁雨悲春色死，生长何言葬於此。乱离沟壑半公卿，不得如君君有子。
蓴丝作羹饭雕胡，厨人斫鱠艺绝殊。何由唤得左元放，银盘钓出松江鲈。
罗裙曼舞赏婆娑，更为花魁赋短歌。想见诗人年少日，目成心许比花多。
密幄香烧锦瑟横，佳人半醉觉寒轻。忽思塞下新番曲，弹作黄芦孤雁声。
君去经春未得还，老夫幽恨满春山。海棠花过乖同赏，杨柳阴成阻共攀。
湘桃亦作春风面，与拭中原泪眼看。旧染天香悲麦秀，续书王梦失槐安。
百子银题全合色，万年花发半封条。悬闻睿诏赓黄竹，伫待东曹染赤毫。
总为门为马足尘，败簑悬壁亦天真。看渠只是芸田者，处世强如识字人。
三生敢负盟天日，百世能忘匹女牛。但得登仙真羽化，飞飞长傍凤凰楼。
扫迹龙门六小春，渴闻谈论齿生津。筑岩勋业方图旧，倚市工夫谩斗新。
百丈悬崖寔奇壮，银涛雪浪相舂撞。层颠俯视飞鸟背，曲径斜通白云上。
一朝得此周庙器，买不论赀空四壁。苔痕洗尽铜色见，坐卧摩挲欲忘食。
赐金指日挥疏傅，盛馔常时设谢家。莫为唱酬供一笑，从今便废尔殽嘉。
醉即高眠醒便歌，世人无计奈吾何。一飧鱼菜欣然饱，双眼莺花到处多。
急劫未分香印匝，一枰初满月华高。御词仍许群臣和，愁杀山中玉兔毫。
落魄西州泥酒杯，酒酣几度上琴台。青鞋自笑无羁束，又向文君井畔来。
相招相劝欢流霞，鬓乱秋霜发乱华。所记莫非前甲子，凡经多是老官家。
腊前蚊子已能歌，挥去还来柰尔何。一只搅人终夕睡，此声元自不须多。
君家卜筑倚花泾，风物佳时许叩扃。石骨透烟通体绿，松身卧藓一边青。
闻道秋来过别居，秋风应已入琴书。草玄正要一区宅，入蜀何须驷马车。
邀月酒杯频入夜，傍花棋局不沾尘。多君满腹琅玕在，阊阖终须次第陈。
六闲豢养固恩厚，横气摧折常鸣悲。丹青傥不逢妙手，万世岂识真龙姿。
主人呼酒开新屋，绿水绕门光泬寥。山气隔溪浑似雨，沙禽喧浦欲生潮。
昨夜琴声奏悲调，旭旦含颦不成笑。果乘骢马发嚣书，复道郎官禀纶诰。
陶令束带督邮读，归来高兴潜有激。昌黎县斋饱读书，自谓此日足可惜。
但驱鸡犬抛丹药，莫唤儿童镊白须。闲共羽流争胜负，不因棋局即呼卢。
本为当时国本安，白云满袖出商颜。山中终是通人迹，不似围棋在橘间。
山不为高自袅娜，绵延欲接太湖波。太湖浩荡十千顷，分作甘泉偏未多。
田里工夫著得勤，翻锄须熟粪须均。插秧更要当时节，趁取阳和三月春。
窣波影里诵陀伽，古佛灯笼护绛纱。智慧竭罗虽正果，慈悲妙善亦空花。
风流已是千年事，公案今成七字诗。短棹悠然随所适，人生出处要如斯。
尤乐在人均是命，盛衰有数部由天。腐儒老矣无奇计，独立斜阳意茫然。
天尔殊文复远波，词林万叶略研摩。狄香君禀趋庭训，别国方言受益多。
颓然白酒三杯尽，只么西山数点青。看到尧夫真意思，无名公本是无名。
散发东陂月满庭，王孙春草雁池青。平台吹合风先起，竹苑樽开酒旋醒。
四时幽人共吟醉，饮若长鲸杯要覆。三年芳草怨王孙，定有金钱无处卜。
洗濯萌芽归草木，扫除瘴疠入埃尘。隔墙似听闾阎说，邵父朝来喜色新。
别后天寒灯火夜，归来眠冷江湖秋。冯欢老大食不饱，起视八荒徒蒯缑。
西山积素正向霁，何不忍冻再随喜。记得盛秋连辔归，满贮锦囊数番纸。
破袱从东挟过西，何时再上恶钳鎚。怒雷一吼聋三日，自有怨憎会苦时。
北苑传呼陛楯郎，东夷初识令君香。天山自可三箭取，海国何劳一苇杭。
河汉西倾火渐流，露华微冷透轻裘。何当弄凤随惊吹，直上层城十二楼。
东风邀客入芳菲，夹径吹香李万枝。啼鸟远闻知昼静，好花相续得春迟。
弄影果谁非稚子，请缨正自不男儿。人间若问逍遥化，紫极宫中有一碑。
蕊珠天上长生国，金粟人间古佛名。圣主贤臣今日事，遐方人吏颂河清。
少无风力致云霄，老寄东藩愧节旄。涉境已怜清济涸，开门犹喜岱山高。
歌翻子夜更悠悠，舞罢霓裳乐未休。古调暂更新水令，新腔又过小梁州。
敷粉施脂颇觉忙，几多姊妹斗红妆。月明喜伴诗人宴，面赤羞经粉蝶狂。
铜臭纷纷位显庸，岂知王佐卧隆中。山林莫道无伊吕，冰鉴何人似德公。
丹门瑞雾紫濛濛，日到蓬莱正殿东。只看御炉香欲起，佩环齐响半天中。
睿赏只应从暇豫，圣恩宁肯间沉翔。吞舟自是贪芳饵，犹笑成汤一面张。
忙忙展枕逐鸡栖，洗面忙忙鸡又啼。傀儡不知提处假，髑髅方信活时迷。
岂知山高水深意，久以写此朱丝弦。酒酣耳热神气王，听之为子心肃然。
山川极目风光异，岁月惊怀老境侵。可是斯文天未丧，楚囚何事涕沾襟。
好景静观皆自得，著书老却龙鳞柏。昨夜虹光射斗牛，山灵放出文章伯。
未遑接席亲光霁，且喜吟笺密唱酬。莫说登龙偿夙愿，回车从此恸西州。
五月平畴不是犁，青秧老处坼于龟。乾坤惠爱无遗物，仰乳婴儿可使饥。
城里喧呼子不贫，乃能从我就僧谈。平明且喜风收润，仰视只愁云向南。
独峰壁立三千尺，凌空耸翠屹然孤。仰瞻绝顶烟岚际，曾开菡萏名鼎湖。
僧见客来犹对弈，渔闻汛至各扬舲。行云似识怀山意，故故迟留映翠屏。
绝顶来寻炼药踪，老仙端的是吾宗。寄声月白风清夜，定许相期第几峰。
蝶翅拍花催舞袖，凤毛翻锦入诗囊。新欢旧恨知多少，且对东风醉几场。
彭泽思归意未成，折腰五斗谩劳生。何如张翰秋风起，便忆鲈鱼莼菜羹。
高志峥嵘局九州，直从人里著仙筹。青囊书在鬼神泣，黄绢词高冰雪羞。
撞出妨胎海岳昏，指天指地若无人。年年倾尽西湖水，难洗耳恭听瞿昙满面尘。
铁马金戈迹久陈，升平时节物同春。儿终厮养无奇策，客似相如亦贱臣。
水光月色最相宜，独结空林岁晚期。万国春回先有信，孤山人往绝无诗。
裹药曾经丹灶火，裁书只欠土区椷。病余努力加蔬饭，莫笑筼筜太守馋。
二年芳思随云雨，几日离歌恋旆旌。回首横塘更东望，露荷烟菊倍伤情。
乃翁勋业闻紫庭，手捧芝书新易名。祥光一夕照宰木，芳衔千古荣佳城。
沙邱遗臭茂陵空，何物能成九转功。地下刘郎犹有愧，驾言聊作葛仙翁。
百书不如一归家，千闻不如一见面。既归归见复何为，解道德山无佛殿。
怀抱何时得好开，生前相遇且衔杯。儒术於我何有哉，黄帽青鞋归去来。
欣然有意引陶潜，此意何妨俗士联。三百青铜亦希有，速将趁取夜厌厌。
每说花中亦有王，解将秾艳压年芳。翠华浅拂春风暖，仙掌高擎瑞露香。
魂招风雨庐何在，骨委南荒梦尚疑。闻道诸儿相忆苦，夜寒犹诵毁家诗。
缘发仙童驭彩莺，九秋弥节下人间。明分月影山河动，清入霜华草木寒。
中州人物一元龙，卓荦英才磈磊胸。浊酒数杯遗世虑，清诗千首傲侯封。
火中焉能辩街衢，满城血光照废墟。夜来处处闻号哭，国破家亡痛有馀。
越境偏将死事勤，英雄肝胆迥超群。威行虎豹声如震，血洒郊原气夺云。
水轩幽会六人同，夜色苍茫蜡炬红。淅淅好风天似水，纷纷高论气如虹。
别传一脉涨曹溪，万法都来和不齐。叶落归根至今日，江南犹有鹧鸪啼。
顾子诗才横八区，风情放诞如佚姝。郑子覃思味古腴，珊珊骨相世所无。
风勒归云带雨回，不容老子小徘徊。拨忙也到池亭上，昨日卷荷今尽开。
君家少父识人稀，白鹿腾空人事非。频年落第常留醉，几夜浮桥独送归。
黄河东峙万旗枪，义渠竟失先零羌。坐师失律无否臧，但恨不取东关粮。
偶促沼渚过山家，灼灼桃花噪暮鸦。是处竹篱环草屋，人间鸡黍话桑麻。
燕市黄尘日已曛，朔风归雁更纷纷。送君此去无它赠，千里江山万里云。
直从商羽弹孤调，岂信离骚是变声。妙句怪多湖海气，相看原未拟儒生。
肯来寂寞行宫地，怅望苍茫斗将辰。惟有湖波窥我意，远从木杪照行人。
传经伏女画中人，自写桃源说避秦。傥许携家作渔父，种花来结洞仙邻。
谁令蛮触日相争，应怪蚩尤作五兵。诸将未须誇首虏，虫沙猿鹤尽苍生。
安危他日须周勃，痛哭当年笑贾生。坐对残灯愁彻夜，静听晨鼓报新晴。
圆峤风微花破萼，蓝田烟暖玉生芽。湖山韶秀清游适，书屋摛毫纪岁华。
肩舆九步十颀欹，下有冰可不敢窥。冰上水禽行似箭，忽逢缺处得鱼儿。
仁义至头焉用稼，声名真是岂其卿。我惭瘦马冲烟雨，不得从容慕老成。
几日斋厨愧索然，信君高会拚金钱。迩来此乐城中少，况有今宵座上妍。
盘木白狼纷贡毛，龟兹侍子荐蒲萄。满朝虎拜南山寿，无一人能作旅獒。
少陵翰墨无形画，韩干丹青不语诗。此画此诗真已矣，人间驽骥漫争驰。
长笛一声天地寒，不堪回首月临关。山河不二无全影，莫说前头桂可攀。
解纷已见立谈顷，漏网从今太横生。岂是人间重生女，只应诗老便多情。
燕子来时春事空，杖藜来往绿阴中。静怜朱槿无根蒂，开落惟销一阵风。
穿云自怪身如电，煞兔谁知吻胜刀。可惜忍饥寒日暮，向人鵮断碧丝绦。
南溪不住住犹溪，别驾贤孙法掾儿。莫以甘棠南国荫，便忘萓草北堂别。
一尊情话向南荣，好雨知时盆样倾。且喜黍苗饶岁事，莫愁梧竹作秋声。
一缕晴光细若丝，晓烟漉漉湿南陂。春风漫道娇无力，点了胭脂又画眉。
偶逢穷士慰饥劳，杯酒相欢擘蟹螯。江水自清人自浊，醉花双眼付滔滔。
已放天风扫草庐，高虚偏称道人居。莫言天马民贫甚，豆粥藜羹有底无。
莫谓天机非嗜欲，须知万物是吾身。无端礼乐纷纷议，谁与青天扫宿尘。
凉风有意生天末，明月无边照水端。谁谓过清难久处，愚溪元自不相安。
见几那俟拈花手，乐道浑忘绝易编。自得诚明千古学，谁能证此具精专。
虽然一时身暂好，其奈千古名常丑。丈夫读书要知道，所信不笃被其诱。
二草曾观岭外图，开时尝与暑风俱。使君已自怜清分，分得新条过海无。
何日修成五凤楼，阶前草弗发忘忧。文章未号杨无敌，时命难言广不侯。
牛鬼有灵纷变态，马衔无用肖儿嬉。不知野史亭何处，载记他年绝可疑。
牧儿狭迳碍樵枝，樵儿格斗暮不归。于菟一声啸篁谷，两儿惊散走如飞。
龙精龟眼两相和，丈六男儿不奈何。九盏水中煎赤子，一轮火内养黄婆。
千顷菰蒲抹岸白，几树寒梅疏影横。呼吸湖光映湖绿，两公便谓得此生。
早年金殿旧游客，此日凤池将去人。宅冠名都号蜗隐，邵尧夫敢作西邻。
未闻东观奏书成，俄见西南万里行。从坐何关李都尉，补亡犹待褚先生。
微茫灯火共荒村，黄叶漫山雪拥门。三十九年何限事，只留孤影伴黄昏。
岂惟家集分门录，直待郊居满壁题。更览晋祠新石刻，从来文体压梁齐。
乐只康州得娄丰，鼓箫欣喜有池龙。鱼由米穴多争出，泥在函关广费封。
崖蜜含桃易得尝，玉人性格费猜量。初逢薄怒偏娇倩，暂露微颦已讳藏。
清淮无底绿江深，宿处津亭枫树林。驷马欲辞丞相府，一樽须尽故人心。
采芳山郭疏钟晚，觅句湖亭野草秋。为语君描焚笔砚，莫将才思挂閒愁。
月冷江清近猎时，玉阶金瓦雪澌澌。浴堂门外抄名入，公主家人谢面脂。
神龙失水困蜉蝣，一舸仓皇入宋州。紫气已沈牛斗夜，白云空望帝乡秋。
千花敛态羞无色，数朵争妍觉有神。寄语金銮旧供奉，莫誇艳曲醉中新。
蓟门烟树似西川，独立金台落照边。乡国微茫劳远梦，家书重叠报荒年。
惯采药苗供野馔，曾书蕉叶寄新题。古贤犹怆河梁别，未可匆匆便解携。
三日舟行风打头，春愁那更值覊愁。一年谁似清明节，忍向天涯除破休。
集中多少断肠词，凄绝红闺笔一枝。一字一言含泪写，不堪题罢漫吟时。
婵娟东面才如鉴，屈曲西边却似眉。由此遂多悲与喜，尧夫非是爱吟诗。
高塔直看淮对境，断碑闲忆晋诸贤。我来尚喜秋成日，鱼蟹堪赊满市边。
春风楼阁燕需颁，歌近云霄挂魄寒。翠羽钗光辉蜡炬，紫霞杯影动雕盘。
安得雄心大胆子，与之把臂论心事。不使生前眼见仇，何用死时尸磔市。
酒尽征车不可留，劳君万里拥缇油。荔枝熟处江云湿，杉叶飞时海郡秋。
昔葬衣冠今在否，近传音问不须疑。曾闻圯上逢黄石，久矣留侯不见欺。
天衬楼台笼苑外，风吹歌管下云端。长卿只为长门赋，未识君臣际会难。
春风淮月动清鉴，白拂羽扇随轻舠。下榻见贤倾礼数，後车载士回风骚。
别来疑梦亦疑云，剩有妖娆心底存。他日秦淮重觌面，白头相对更销魂。
潦倒从军何取益，东西走马暂同游。梁王旧客皆能赋，今日因何独怨秋。
翻身仰射罘罳落，束茅纵火烧朱甍。岂无卓锡笞其背，佛力不祐人心倾。
云外千峰斗速行，山尖一树独分明。不知林下人家密，倚杖忽闻鸡犬声。
三十年来宿草庐，五年三第世间无。门前獬廌山常在，只恐儿孙不读书。
使君葑外湖为业，处士梅边鹤是家。交戟此时逢圣主，岂令留滞在天涯。
夗湖山水称侨居，山可登临水可渔。故旧追随频有梦，相门干谒独无书。
曾患此身何处安，孰知期我乃青峦。绝佳山水无人要，留与阿侬终日看。
大儿行文学苏黄，暗潮无声走茫茫。小儿分题拟甫白，手抉蟆颐取冰魄。
去国十年浑似梦，到家一饭忍忘君。太平政尔烦经济，宣室非干问鬼神。
山北山南草渐青，去年双鬓只星星。春风不管游人老，又到江头白下亭。
云雾黯然方润溽，山林蕞尔自清幽。吴王邱墓分无所，英气犹依剑石留。
楼上骚人多古意，坐忘朝市无穷事。谁道武昌岸下鱼，不如建业城边水。
世事难凭转眼空，可人泉石在云中。此心多少闲丘壑，且发微机与众同。
一支烟卷一杯茶，习习生香满径花。闲坐小窗点旧什，且将红粉当丹砂。
玉关寂寞断吟魂，飒飒西风自掩门。罗帐梦回留倩影，瑶阶月上认啼痕。
调丝独弹声未移，感君行坐星岁迟。闺中宛转今若斯，谁能为报征人知。
十年如罄著书忙，此日携书走建康。蜡屐仍堪朱雀雨，褐衣偏傲白门霜。
一犁初试茧栗犊，两岸对鸣晴雨鸠。摇落碧桃花片片，石阑干下钓鱼舟。
凛凛重瞳日月新，四方惊喜识天人。共知若木初升旦，且种蟠桃莫计春。
长林花开啼早莺，金龟解换双玉瓶。春风如此不一醉，壮怀磊落何由平。
岩鸟情长传巧韵，野虫兴至发吟章。闲来常与青山对，共怪白云缘底忙。
高情分我玉溪春，玄璧风规极可人。遥想子云挥翰罢，一瓯同荐露华新。
来往只应湖上寺，听闻误说海中仙。我来再拜祠堂下，笑摘岩花荐井泉。
出得何如未出时，瞎驴成队丧全机。而今四海平如砥，芦管迎风撩乱吹。
乌府仙人獬豸冠，清游喜得共儒酸。鹃花过雨干岩净，骢马穿云六月寒。
复阁周垣深复深，重门鱼钥夜沉沉。海潮忽涌嚣声动，山雨横来笔阵侵。
百年偏许诗名在，双鬓能知世事非。社友踏泥肯相顾，酒钱更欲典春衣。
桃花水暖清明前，长堤柳色青如烟。男儿年少重意气，春风买醉吴江船。
故人昔有刘文叔，此地今馀严子陵。行客漫怀千古意，相逢林下一何曾。
白玉堂深夜色寒，玉儿和月倚蓬山。高情不似章台柳，也许馀人取次攀。
踏雨来敲柳下门，荷香清透紫绡裙。相逢未暇论奇字，先向水边看白云。
朝乘铁獭上青山，最滑春苔乱石间。出入白云胜蜡屐，玉骢虽贵未应闲。
寝处妆铅未卷钗，孤云花带月边来。六宫帘幕金鸾冷，露湿晨烟啄翠苔。
客中无酒浣羁愁，想见家山菊自秋。记取今年重九日，大郎滩下泛孤舟。
山中百事且休闻，也莫参禅莫鍊神。缠树古藤无了日，随风乱叶岂由身。
花柳年来不忍春，出郊聊复写忧熏。天因御史欲飞雨，山为文公却霁云。
樵夫望气识峰湾，喜掘金银殉此间。名利亡身同一辙，居民相戒号贪山。
楼外西山日脚低，萸觞新唱缕金衣。十年为客秋风里，空负黄花几赋归。
隔水桃花一问津，相逢难料是伊人。重门无力关魂梦，梦与人生孰较真。
探使归来半信疑，帐前相语怕人知。沉香雾里娇弦暖，莫遣边愁到两眉。
出师表在垂天地，八阵图存慨古今。欲问祠堂何处是，锦官城外柏森森。
谁檨游船向水湄，波纹风动绿参差。居人未忍忘寒食，湖水犹能似昔时。
人说文衡真有托，公於诗卷若为评。复襄遗迹今如许，试考当时六万兵。
前日止酒昨日醉，蒙天匝地一日睡。起来神貌两如鬼，匆匆来赴太平会。
紫水暮天烟树杳，白云瘴阁海帆迟。天涯日晚逢来使，聊折梅花第一枝。
平湖入座摇寒碧，返照催人堕晚红。目断禁城骢马客，何时谭笑一尊同。
长白山头水倒流，冥冥王气已全收。虞宾幸免遭衔璧，周主犹闻拥缀旒。
虚堂尽日对风影，我独此守青琅玕。故人远来未一醉，车鞅欲去今谁攀。
古寺朱扉傍水开，高僧笑语共徘徊。阴阴曲径人稀到，一一名花手自栽。
僮教罢药朝无酒，儿废看书夜绝灯。除却金章在腰下，其余滋味一如僧。
染不成乾画未销，霏霏拂拂又迢迢。曾从建业城边路，蔓草寒烟锁六朝。
一年相逢在济南，拥炉未尽深宵谈。乌啼晓霜催别绪，送君道上鞭羸骖。
痛别椿庭近六年，茕茕母女问谁怜。回思雪案牵衣处，教诵毛诗第一篇。
千叠碉门落照中，旌旗犹记汉时功。横磨十万边尘暗，直指西南使节通。
西山深处俯流淙，乱石清泉自击撞。铁马嘶风惊客枕，玉虹拖雨过禅窗。
冉冉残年迫耄期，肱虽三折未成医。北山愚公世方笑，东郭顺子吾所师。
今古悠悠嘉上同，徒令客子恨无穷。竹椽泥压清虚节，苇爨香殊忠厚风。
颍水珠玑来席上，鄢城桃李在人间。高斋挂榻骊歌后，坐守尘编少往不。
宰书三上已间关，见辱功官又大难。当日之人定谁子，竟无人字在人间。
文章释老谁争雄，昔人三语将无同。已公茅屋见新句，匡庐莲社追随风。
独笑坐鞍自课诗，江云雨树两依依。客怀生怕西风恶，才入秋来便赋归。
老翁穷居广陵市，四壁萧然祗图史。题诗不博一文钱，空瓦磨穷空费纸。
眉痕依约柳梢头，碧草经春色自幽。一自年时陵谷变，夕阳红到畅观楼。
乍闻移晋事还真，虚说旬宣长吏民。抗疏未能宽白屋，除书终自忝朱轮。
鸿鴈同科金玉律，鵷雏先集凤凰枝。少年勇退无人会，孤竹初心逊伯夷。
微觉炎官去复旋，即欣好雨暑全蠲。恰如曲意随人意，都道今年定有年。
世路东西自此分，酒樽何日再论文。虎蹲山下一回首，望断东冈是海云。
表让皇家买酒钱，醉乡归去便陶然。吾君若问徵君意，自有东臯种黍田。
白头荣路念何之，出处空惊未得宜。刘放老于宫里树，庄生愁煞庙中牺。
桃花深院飘红雨，杜若芳洲泛绿波。谩说故园春景好，不堪归计又蹉跎。
雪消天气一番新，水际逢春淑且真。未信长安多丽者，定知空谷有佳人。
宦海茫茫浩烟雾，破浪乘风不能渡。片帆高挂大江秋，指点家山畅归路。
蟠际混同能广大，方圆成就更通疎。狐猿夜半疑天晓，叫起攀林挂树狙。
未分风光销老里，拟追欢赏到春边。凭谁为向东君说，莫遣寒英趁野泉。
吟成或写忧时涕，施尽难馀买赋钱。君岂负刍如越石，阳春无地不人怜。
将心与客无痕迹，问疾何人敢对酬。我把钓竿相忆处，蓼花红影上丝头。
索笑暗添风度爽，嚼香清洗肺肝尘。莫嫌删后多题品，自二南来有几人。
庶子定应牵赋咏，醉翁聊复继游遨。试寻苦战清流下，要识经纶帝业劳。
达者渊明自挽歌，新坟数尺奈愁何。鸡林贾客无从问，收拾篇章有几多。
海环四表一州中，春早壶天景趣同。枯草碧回前度色，好花娇胜往年红。
一樽相属两华颠，落日临分更泫然。蹀躞鸣珂君得路，伶俜散策我归田。
阴极更寒结此时，天长渐著向春移。娇耳浓香生万户，嚼来滋味使忘机。
邻老相邀趁秋社，神巫箫鼓欢连夜。明年还似今年熟，更拚醉倒篱根下。
嗟我穷居海之角，人物素殊邹鲁俗。年虽及冠无交游，孤陋寡闻嗟独学。
死谏难争战胜骄，沼吴千载恨难消。东门双眼如长在，痛阅兴亡又几朝。
可羡罗敷自有夫，愁中漫捋白髭须。豹钱骢子能擎举，兼著连干许换无。
青灯老屋深蓬蒿，蝙蝠掠面莎鸡号。剑歌夜半激悲壮，松风万壑翻云涛。
果公消息大茫然，六尺堂堂只眼前。斗极新春年八十，烟霄故国路三千。
醉狂终是心情懒，老瘦非关骨相寒。閒忆能诗俞与赵，久无妙语发毫端。
把杯早自嫌温酒，盥手相将喜冷泉。此去西湖已初夏，安排絺绤上游船。
老病何堪污玉堂，乞恩优诏许还乡。归鸿绝漠情知远，倦鸟投林意觉忙。
游梁入洛盛光辉，作赋西征和者稀。梅花驿望长安骑，正待江风鸿雁飞。
萧萧西日惨无辉，寂历空山海四围。莫向洪波怨亡国，也胜行酒着青衣。
壮岁名登进士科，青云直上趁鸣珂。子真遐举神仙隐，玄晏闲居制作多。
瑶林中有翳桑儿，鼎贵生涯不救饥。愿缩天人散花手，放渠奔走趁晨炊。
蜀关秦岭路初分，迭嶂层厓日易曛。飞栈下临千尺涧，行人上出半山云。
天皇雪消冰始开，天寒赐浴皆龙媒。奚官剪拂荷君宠，为惜流沙大苑种。
摩挲汉柱怆分襟，邂逅吴船喜盍簪。别久十年知几梦，情亲万里只初心。
吊古伤今三太息，感时怀旧一嘻吁。我身往事多屯蹶，孤愤填膺碎六瑚。
宵深气肃月更好，露其金罍泫阶草。天涯此夕知何如，庭桂香浓秋未老。
北望中原泪满巾，黄旗空想渡河津。丈夫穷死由来事，要是江南有此人。
乐事春来要不空，直登峰顶路方穷。青山始尔三人酒，白发泠然万里风。
琅玕十亩映江渚，天籁沈沈欲下来。已见凤毛沾雨露，长疑龙气挟风雷。
夏初偶泛金阊棹，两岸云山看缥渺。缥渺云峰掩映姿，秀色可餐系我思。
雨收风定水波平，画桨双敲自在行。到处酒帘迎棹舞，几船渔火隔江明。
老人世间百念衰，惟好古书心未移。断碑残刻亦在椟，时时取玩忘朝饥。
行旅渐增看节近，乡书不至望邮迟。今朝苦待梅花发，我与东风本有期。
手板头衔意已慵，墨池书枕兴无穷。酿泥深巷五更雨，吹酒小楼三面风。
浥烟林竹偏宜晓，濯雨江兰正及春。况是莺声供客醉，太平欣赏野情新。
朱衣白简侍彤庭，名姓三朝在御屏。方伯部中尊赐履，曲台门下老传经。
白云剪作瑶坛雪，寒旭蒸开玉洞花。山北山南看更好，炊烟朵朵是仙家。
梦回似觉前身误，蜕罢便寻芳草吟。吟到夕阳人不恨，满怀风露本无心。
曾忆离尊对夕晖，临歧无那思依依。别来落叶飘丹壑，望里寒云满翠微。
江鱼群从称妻妾，塞雁联行号弟兄。但恐世间真眷属，亲疏亦是强为名。
堪笑当年陆大夫，独夸身外更无余。不因指出花如梦，争得双眸翳尽除。
瓦沟残雪滴春风，剩水残山淡蔼中。禽鸟不知人意老，数声啼落野梅红。
登览兹山古到今，流传今有几何人。如今胜践悬知少，况有新诗为写真。
谁鼓虚无橐龠风，未开草昧即鸿蒙。观无驰运深渊面，身后乃空前亦空。
筱云旧第经过熟，芸阁遗编奖许深。再拜宜为丈人行，心香一瓣寄长吟。
卖赋相如归上国，猖狂阮籍在穷途。天涯不见传书雁，飒飒西风剪白芦。
满合圆如玉箸匀，一开喜气顿生春。非君与我谁知味，俗客惟夸嗜八珍。
宝树楼前分绣幕，綵花廊下映华栏。宫筵戏乐年年别，已得三回对御看。
政自腐肠严酒戒，不应了事悔儿痴。净名文惠谁优劣，为问沾沾造化儿。
风尘澒洞身先老，樽酒欢呼气尚华。虎穴参差半朝市，无嫌卑湿赋长沙。
金门烛影趋朝入，璧水书生听漏还。此后桥门应见月，相思人在五云间。
壮气销来负镆干，许多心事寄毫端。已知白社为初服，何得青门遂挂冠。
茫茫沧海亦曾经，逆浪横风又一程。棱角渐圆江底石，片心长洁玉壶冰。
香风蔼蔼日晴和，十里红蕖蘸碧波。沥水湖边长载酒，月明犹听采菱歌。
经旬不出畏春泥，狼籍风光上苑西。江柳初摇客未发，山花欲落鸟频啼。
海山深处住多年，容貌虽衰齿尚坚。长使玉泉归绛阙，每留真火暖丹田。
将行索我谖堂诗，为子喜色生两眉。子家二老吾所重，诗罢能忘故旧思。
我昏如此漫不省，何异车鼓乐鴳鼷。长安绿酒春正美，与子一醉万事齐。
枕畔鍧然宝藏钟，声从何处入高墉。蜀颅衰臂今如许，唤起穹庐一卧龙。
胸臆包藏不可窥，谁能攘臂编其须。未论犬牛俱受祸，饱人之肉人何辜。
上閤井泉甘若醴，蓬山点茶竹阴底。庚伏恩容午课休，宫殿初凉朝雨洗。
仙籍英声在丹地，紫殿名高非滥吹。影斜遥汉玉蟾寒，香渡锁窗金鸭睡。
飘尽杏园红白株，祗留芍药殿春馀。不堪风雨夜来恶，地上又多枝上疏。
无限高贤抑壮图，登临不用起长吁。山川千古战争后，冠剑百年零落馀。
生前宫室制不崇，葬后山林无改列。鸟耘后世不可知，三寸桐棺此遗迹。
谁携儿女泛湖归，笑语声中棹欲飞。消受湖天好秋色，蘋花香上素罗衣。
菱歌罢唱鹢舟回，雪鹭银鸥左右来。霞散浦边云锦截，月升湖面镜波开。
洛桥晴影覆江船，羌笛秋声湿塞烟。闲想习池公宴罢，水蒲风絮夕阳天。
观田中鸲鹆啄粟，因悟象耕鸟耘之说。戏题二首鸟衣缁布外无华，白锦中单分外嘉。
羁客秋怀追屈宋，主人交义继陈雷。他年林下相逢去，诗酒何妨许重陪。
火云燄燄野无风，浅涩河流小舸通。尺纸遽传朝命下，翼朝齐送使旌东。
山色波光入座中，笑谈不觉酒杯空。掾曹莫作刑官看，兼有江湖隐者风。
长身被裹玄黄内，旧迹苔封紫翠间。欲撰瘗铭修故事，寄书先报九华山。
角巾野杖闲潇洒，绿水清池思堪写。愿得明时入帝京，閟宫清庙歌承平。
积威仁意渐无存，宽厚真能固本根。只恨涵容伤大过，养成外戚擅权门。
弱水回风不受帆，三山只在大江南。使槎真带秋星湿，仙掌遥分夕露甘。
东风阁雨酿重云，賸喜天街玉作尘。梅已著花还点缀，柳能吹絮便争新。
桂枝新下月中仙，学海词锋誉蔼然。文阵已推忠信甲，穷波犹认孝廉船。
儒林丈人拔其尤，贤书政用谭笑收。七子寂寂从我游，穷人累人君信不。
越井冈头云出山，牂牁江上水如天。床床避漏幽人屋，浦浦移家蜑子船。
园林五月晚微凉，兼味盘飧共举觞。理鬓未愁临镜影，画眉应问入时妆。
开齐似剪霞添色，盛极惟愁月减围。闻说花时多胜集，阁门向晚尚留扉。
各千百百巨石堆，一一十十猛兽来。寿涛忽卷大海动，晓阵渐压孤城摧。
移庵老学庞居士，嗜酒醒逢远法师。有约还乡行作伴，青春吾敢滞归期。
封君培雍百年心，准拟霜秋色更深。办取数钱收一掬，此奴随处即成林。
闻道邦人尚去思，栽松植竹绕丛祠。要知独立无言处，正似危邦援绝时。
功名邂逅有快意，岂在今日无人哉。天方稔祸祠豪杰，故遣君辈多沈埋。
一线新阴留鼓吹，三登和气入樽罍。叨沾惠渥思归美，授简梁园愧乏才。
谁解怜侬宛转歌，银蟾无语照枯荷。凭栏已觉秋风冷，衾比秋风冷更多。
杂管繁弦奏野航，听来声调是伊凉。边关子弟江南老，今日曲中逢故乡。
西成仅有储囷窄，中土才归置枕康。敕赐空盟旌德刹，扈阳珍木蔚葱苍。
山城过雨怯衣单，清晓楼头六月寒。却唤奚奴添半臂，要乘凉气倚栏干。
驻马旗亭好选歌，歌声摇动柳条多。莫嫌塞外无春色，一队红妆压紫驼。
唐家六叶太平罢，宫艳醉骨恬无忧。阿荦诟天翠华出，模糊战血腥九州。
太息人言无黑白，那堪时事变苍黄。寄身天地已如客，况复羁栖思故乡。
故山榕叶归时见，官舍滩声静里听。君路渐南予渐北，飞鸿消息愈冥冥。
碧玉堂西红粉楼，长安归思忆凉州。咸阳桥上三年别，回乐峰前万里愁。
天风飒爽岩曦开，云溪萦环芳树来。林栖岛处眼未识，何人择胜诛荒莱。
客裹唯君数往还，笑谈终日尽君欢。敢将古道为吾事，已作归心即自宽。
军书插羽速星奔，邛僰夷王尽款门。杀气三秋清瘴海，轻兵一夜袭昆仑。
梅花十八洞中天，闻有桑麻未垦田。洞口云封人不到，空中楼阁住神仙。
关中形势收胸次，云壑风泉未尽探。落日一鞭哀角里，满身苍翠下终南。
漫天风雪阻关山，菰米经冬欲觅难。愿与国人同此愿，各分温饱与饥寒。
帝女含笑流飞电，乾文动色象昭回。诚愿北极拱尧日，微臣抃舞咏康哉。
春晴残日照平川，老幼相携古岸边。富贵在天谁肯信，临流争放送穷舟。
七国绵延蔓草图，一言请削独干诛。扬雄自负功名志，犹罪当时太失愚。
蛾眉新扫澹颦痕，花动风帘落影繁。野草流光明旧苑，浮云琼阁锁精魂。
真人不似壶丘子，老去都忘杜德机。左乙象文令虎守，尚方凫舄背人飞。
玉钗金缕都抛却，烽火仓皇道路閒。自是何郎轻国事，教人愁听念家山。
花到十分春渐短，人无几别事难论。看抛遍地黄金弹，谁剪巫云护绮魂。
关塞烟尘二十秋，适持使节海山头。行衙到处皆如寺，按部经年不离舟。
闻餐玉脯饮丹血，补脑还精身体轻。刀几即看哀一死，道人那忍说长生。
扁舟欲流同谁载，破衲蒙头近六旬。尚拟来生因可结，凄凉何处问苍旻。
几回花下坐吹箫，银汉红墙入望遥。似此星辰非昨夜，为谁风露立中宵。
空城风肃雁声来，故垒霜清曙色开。备敌尚馀全胜地，经时原仗出群才。
市儿暮归钱满把，田翁秋收禾满野。人生勤苦必有获，天事岂常遗拙者。
尽日悠然舴艋轻，小轮声细雨溟溟。三寻丝带桐江烂，一寸钩含笠泽腥。
云阶月地游粗了，玉盏铜瓶味久谙。试听潺潺鸣夜枕，岂容桑苧梦江南。
西湖制笔天下无，我欲往至道路迂。使君蓄缩庙堂手，吏退聊以诗为娱。
拜捧双壶急破封，蓬庐惊怪闹儿童。欢生和气薰蒸外，春在先生酝酿中。
频忆东篱兴颇阑，霏霏密雨逼人寒。梅边香放移家去，客里黄花那罄欢。
吾家宰树已拱把，君亦荒殡生棘榛。小阮弟兄吾所敬，雾谷养就虎豹文。
自来百里半九十，望见城头路愈长。薄命只愁追者至，人人摇桨渡沧浪。
擎天毕竟还高手，偃月从初谬用心。客自京师传吉语，放歌不觉有和音。
复道日晴香篆袅，寝园风起柏摇阴。鼎湖龙去云犹在，长护瑶台万树林。
世间人物古来钦，不变形容只变心。书卷尚能消白日，经营争慕积黄金。
一片笑声连鼓吹，六街灯火丽升平。归来禁漏踰三四，窗上梅花瘦影横。
一生长向月中还，两扇柴门夜不关。翠竹得春生意长，白云留榻野僧閒。
立朝才薄幸潜郎，出守恩优便养堂。赖得同僚借河润，坐令尸禄荷龙光。
愁春织心心恸恸，为花诉冤天听否。明曦赫赫重阴剖，梦里桃源拚载酒。
魏阉势燄痛方张，嫚骂随时任酒狂。琴抚一弦箫两眼，山间独坐奏苍凉。
海上当年赖壮猷，天门青琐仰前修。因依棠树遥相忆，欲寄梅花末自繇。
石桥南北碧桃香，翠叶交柯水面凉。终岁方壶无一事，春来也为种花忙。
空生去后花飞绝，庞老行时雪落频。有句无言空不会，夜寒红燄一炉香。
我昔趋庭恣远步，髫岁相从学章句。布谷春风池馆幽，青藜夜月韶华度。
千山万水玉人遥，人事音书谩寂寥。惆怅一年春又去，更无消息到今朝。
两手龟坼愁出袖，闭户垂帷坐清昼。朝阳破云雪渐消，点滴无穷听檐溜。
卧看玉簪迎两岸，心随绣领逐浮沤。眼前邂逅多堪赏，特地安排似此不。
仰止先生道不穷，爱茶直似玉川翁。灵芽动是连城价，妙手才争一水功。
暗夜军团墨绖魂，戟幡披卷电雷奔。银枪刺日迎风立，报出京华北落门。
桃花人面共春风，人去桃花自笑红。撩乱絮飞春物后，依稀云散梦魂中。
客邸何堪岁月催，幸逢旧雨共追陪。壮怀渐向风尘老，好句都从阅历来。
幸不与闻当世事，可须常作半途人。忽思秦汉干戈际，商岭犹堪避战尘。
药栏花径断红尘，坐阅升平五十春。絸纸有书皆晋体，锦囊无句不唐人。
十胥吴绫赏水新，一声歌歇杏梁庙。家徒四壁门如水，那得明珠换美人。
涛声东注翻巫峡，雨色西行暗楚丘。鸥鸟狎人闲自舞，亦知吾意已灵舟。
吴公今引贾生来，意气千秋亦壮哉。此日殿前亲策士，洛阳宁少治安才。
冠制殊常袖更宽，风流王谢出长干。笑端云锦呈天巧，胸次冰壶挹露寒。
湿云乍洗乌龙池，金索掣断愁欲飞。奚官独立柳阴下，手把玉鞭将赠谁。
一世夔龙集盛期，公槐邦栋耸乔枝。更将出处均天分，荀凤庄鹏各有池。
时艰未许人长醉，世运真随水共流。安得才如王谢辈，山林麋鹿共闲游。
牛郎咫尺隔天河，鹊桥散后离恨多。今夕不知复何夕，遥看新月横金波。
如弈棋然随手著，效颦戾亦撚须吟。不图病客甘投老，敢与诗人作赏音。
陟彼屺兮何所思，日眷眷兮心不夷。望雷阳兮不可见，返余辔兮首中逵。
衔恩省咎到骨髓，万罪一愚难自恕。山深坐觉困烟瘴，天阔日思沾雨露。
细月衔山似玉钩，先陈踪迹问瀛洲。从来万劫垂名在，王母行天得自由。
背城寒草未成萋，薄雪连番踏作泥。犹有春韶供取乐，谁知物役苦难齐。
此老尚堪矜式在，吾侪欲为子孙谋。不嗔拱立烦鸡黍，时复敲门系小舟。
傍篱开处最堪怜，推却胭脂推却簪。一种缠绵千万转，为他立尽夕阳天。
空山花发春事幽，道人结屋居上头。胡麻随水有时得，杏子成林谁敢偷。
麟游小雪近家山，归思连云不可攀。珍重岁寒惟白桧，忽飘幽韵到人间。
昔日传闻构馆新，标名今已几经春。心安即是长生路，世乐无过自在身。
所兴吴越天有年，污邪委地连山前。与君步屧探禹穴，感时兴物俱惘然。
絺葛皮冠萧隐居，溪山随我亦名愚。调和得所弟乳酪，丽泽不均兄瓠壶。
两雄谁遣自相残，金距拚冲血染丹。连夜跑欣声震瓦，斗人亦作斗鸡看。
百紫千红一径深，臙脂为地粉为林。有人来问春何在，向道花间无处寻。
紫蟹黄鸡秋渐近，东阡北陌酒将醇。只今我与君同梦，他日君容我卜邻。
人生居止竟何卜，朱门笙箫画堂鼓。磷火隐约伏鬼精，顷刻荒芜堪恸楚。
句曲峰峦翠倚天，琳宫琼馆宴神仙。水程才隔一百里，脚债未偿三十年。
旧交青琐每同赋，老愧沧洲长自閒。梦寐相逢论谏草，不知身世隔关山。
皎皎白纻白且鲜，将作春衫称少年。裁缝长短不能定，自持刀尺向姑前。
总括全诗三百篇，诗无删后岂云然。隆唐李杜堪称圣，晚宋欧黄亦觉仙。
敛尽同云放日晖，寒光凛凛透重衣。扁舟清晓寻溪转，仿佛王猷访戴归。
笔花数点开天地，玉影一枝净无尘。子固补之多应俗，梅花君是旧前身。
万安城外听江声，急溜飞湍望未平。估客梦回惊九折，寒猿啼罢怯三更。
如君人才谁与俦，直谅岂下西京刘。校讎秘府自能事，何乃传经濒海州。
崔侯胸中散千卷，金瓯名相传云裔。爱山亦如谢康乐，得此携归岂容易。
井轸南宫焕宝光，千秋古胜并延祥。祗今两寺无名子，地藏旁联四实方。
一曲珠喉万佛郎，英雄酒色踏歌场。公孙剑器今何在，闲断刀环唱武皇。
尽可端详馀背影，断难描画是丰神。临行尚有消魂处，未敢题诗浪示人。
天吴跋浪日车翻，沙碛参差落涨痕。红叶著霜红似火，钓龙矶上立黄昏。
庆云缭绕古庵前，董氏藏修学有年。庭院飘香疑月窟，祥居金粟额书传。
倒街卧路谁复嗔，粥鱼斋鼓强唤人。莫疑只今五斗醉，要会从来三昧身。
瓦沟月暗乱萤飞，照见芭蕉叶上诗。忆得前时吟最苦，自携残烛拂蛛丝。
山盘曲径看人小，花布重阴隔市遥。莫怨章台攀折手，月明还有客吹箫。
风吹杨柳丝千缕，月照梨花雪万团。闲泥金徽度芳夕，幽泉石上自潺湲。
巍峨雄关据上游，重湖八百望中收。当心忽压秦头日，画地难分禹迹州。
开岁春归梅柳新，六街喜气净微尘。笙歌乍入承平梦，啼笑难为乱世人。
鄙人志趣在渔樵，四十年来负圣朝。本耻弹冠良易挂，未尝刻印敢烦销。
三宿淹留会同闸，一帆飞过耐牢坡。旧来禾黍秋风地，今作蒲莲野水波。
醉扶藜杖少盘桓，四远烟萝手自扪。此石至今无处问，祇因来自太微垣。
虹影界开微惨淡，雁痕点破更凄清。一番雨过天容碧，尽是西风染得成。
一榻云山供夏簟，满江烟雨看春潮。君能撷取飞霞珮，天际真人近可招。
两崖左右蜜房穿，一水中间蚁线旋。蹙起浪涡知有石，荡开云影倒窥天。
蝶懒莺暗欲莫春，更兼风雨别愁新。天涯草色深如此，忆得淮南有故人。
行晴坐雨荷天休，天地中间独享秋。淡日凉风满衣屦，甘霖薄暮悦田畴。
层峦回合俨枋栊，楼阙双开杳霭中。华表鹤归留瞑色，虚堂人语落秋空。
飞骑将军入虏庭，兵机炼得十分精。谁知败绩缘欺敌，致使凌烟易姓名。
诸郎自是丰年玉，谁能待荒学储谷。虚名作崇谨勿近，介者得嫌同者俗。
照我壁作颓崖深，昏然置我穷壑阴。中道而况多淫霖，振冠拂我长鼻镡。
溪上悠悠棹木兰，溪边落红纷斑斑。嗟哉片片逐流水，新篁忽长千琅玕。
南床高卧读逍遥，真感生来不易销。枕落梦魂飞蛱蝶，灯残风雨送芭蕉。
晋客已知周礼在，秦人仍喜汉官存。自怜闲坐渔矶石，万级云台落梦魂。
艰难雪窖向南奔，万里惊看双笔存。却幸荐由文举牍，更怜身出陆公门。
寻得诗人到醉乡，银壶玉麈倍增光。小囊赋就鸳鸯锦，一路荷花别漾香。
周王车驾穷南服，汉将旌旗守北陲。莫讶春盘断生菜，人间菜色正离仳。
三月韶光欲褪新，书城安置老来身。一年常恨春抛我，千古闲观史论人。
思过未开延寿阁，离群将署翟公门。远书谩带烟霞色，始信山林道愈尊。
蓬山仙去留遗迹，粉署官閒断主恩。惨淡西风丛菊冷，舞衣已倦过墙根。
月中吹落是何年，冷馥微醺欲破禅。八十放翁悭见汝，让余来作木樨颠。
陈遵爱客续嘉会，乘兴招赏罗杯肴。欲将画意写萧澹，未尽诗妙空推敲。
幸逢尧舜明四目，条理品汇皆得宜。平明出门暮归舍，酩酊马上知为谁。
良时光景长虚掷，壮岁风情已暗销。忽忆同为校书日，每年同醉是今朝。
愁云惨雾八仙图，树倒连根散尽猢。白日依山河入海，问君能饮一杯无。
丞相总知还有命，公车虽晚不论年。却怜吾似邹长倩，扑满投君贮几钱。
山螀啼缓从除架，淮雁来多莫上楼。近日邻家有新酿，每逢诗伴得淹留。
远嶂危峰翠作堆，羊肠一径辟林隈。云过壁石清奇现，峡束河流曲折来。
露草烟芜与砌平，群蛙得意乱疏更。微凉要作安眠地，放散今宵鼓吹声。
岁晚城东故相家，夜听帘外落琼花。醉眠东阁银釭暗，起视中庭风竹斜。
我初谓师茶绝奇，十日之后如饮糜。颇疑缁俗果异撰，良苦辄为居所移。
连峰沓嶂不知数，重重相抱如青莲。散为云雾翳星斗，聚作潭井藏蜿蜒。
重携琴剑出松萝，客里风尘两岁过。水木有怀源本共，声音无异笑言多。
幽鸟林梢鸣不断，乱云天末去无穷。素娥青女今何在，归步聊乘两腋风。
入境渐闻流水响，仰看千仞径盘回。客游多拄白藜上，我到恰逢丹桂开。
垂髯噀水濯残血，半喙随手生新黄。筠笼半开闻腷膊，草冠已往徒惊忙。
当今之事无儿戏，以若所为一二娃。上树爬山俱矫健，老夫事事不如他。
春寒渐欲减衣绵，雨势冥冥水拍天。一局无言消日永，新诗得意许人传。
陆家山色隐平芜，文彩如虹照碧虚。痛尔临刑思鹤泪，输他谢病食江鲈。
共贺京华盛典开，五洲接踵上宾来。百年曾垢病夫诮，卅载欣看鸿业恢。
传闻神姥产英灵，雷电当时亦晦冥。好雨因宜随祷应，夜窗曾误几番听。
傍邑曾为劫火尘，独兹犹是太平民。儿时所历今三纪，便唤溪山作故人。
大患有身身是患，至真无迹迹非真。是非形迹俱忘却，可拟当年问病人。
中年乐趣殊儿辈，此日儒林少丈人。金玉欣看文价贵，眼前过迈又超伦。
云根修蔓绿成阴，风雨园林懒重寻。春日去来人不问，碧桃朱李付幽禽。
十年心印许谁传，万里西征思黯然。圣主宠分金鹊篆，疆臣敢负采薇篇。
莫笑杯盘常藉草，且观舟楫半随波。子知此乐无涯否，尽是天恩与幸多。
乾坤杀气正沉沉，又听燕台降德音。万口尽传新诏好，累朝谁念旧恩深。
次第寻春不恨迟，春光偏在雨晴时。风林窍暖山飞鸟，潭洞门开惊卧螭。
二公用意深复深，知我罪我俱无心。不向一时求赏音，亿代宝之如璆琳。
病随支遁偶行行，正见榴花独满庭。瘦竹成林人不看，却应著得强青青。
闲客携觞日对君，岁寒相与独心亲。栽培野外千竿碧，抖擞胸中万斛尘。
万里风涛竞击撞，乾坤设险键南邦。五更画角三州梦，两岸青山四面窗。
一万边兵不立功，却令娄敬自和戎。犬羊不伏称臣妾，甘拜君王作妇翁。
雨脚横空万牛弩，烈风吹山山欲仆。草披木拔何足道，大江翻澜失洲渚。
兹来云梦气可吞，浩荡乾坤在吾目。靴纹猎猎日流辉，鬟黛葱葱雨初沐。
生红和露滴胭脂，又到芳春寂寞时。便拟提壶花下醉，却愁羞杀背阴枝。
风摧豹脚蚊休拍，露逼鸡毛菜已长。皮骨仅存心尚壮，犹思荷叶当蕉觞。
北风作霜秋已寒，长江浪生船去难。客愁不断若江水，朝思莫思在长安。
唱酬应有诗千首，谈笑长怀酒一尊。正是刚肠九回处，子规声断月黄昏。
芳意深深掩绿苔，粉团香翅自裴回。多应又怨春归早，化作飞花满树开。
自是此土亦辛苦，雨作泥兮风为尘。泥尘返复不知数，大雨大风无出门。
鸣禽作巢皆有托，白云抱石初无机。主人已知战胜乐，溪童未老情庶几。
睡方难觅五龙甘，筋力衰颓百不堪。独夜心情同警雁，残春意绪似眠蚕。
雁起平沙晚角哀，北风回首恨难裁。淮山已隔胡尘断，汴水犹穿故苑来。
我昔扬帆下庐阜，落帆采石春欲暮。江南江北只见山，欲识锦袍无问处。
野径斜连石涧傍，草根昵昵语寒螀。郊原经雨多秋意，庭院无人自夕阳。
凄凉野寺江村畔，欲绝未绝神不涣。手作家书贻家人，其志已毕魂乃断。
临平水竭蒹葭死，里社萧条旅馆秋。尝叹晋郊无乞籴，岂忘吴俗共分忧。
小桥横过一溪长，因访梅花到上方。山到尽时逢怪石，楼于高处带斜阳。
若是见色便见心，人来问著方难答。更求道理说多般，孤负平生三事衲。
青楼二月春将半，碧瓦千家日未曛。见说杨朱无限泪，岂能空为路岐分。
狐裘赊去止三金，大海投鱼两岁沈。鹰马趁风嫌未急，檐阶负日苦长阴。
茅柴火底春风软，骨董羹中滋味长。秋去冬来几寒暖，且将粗粝送年光。
四十年来金石交，枉烦青眼顾衡茅。临岐不尽岁寒意，持赠罗浮月一梢。
唐帝行宫有露台，础莲几度换春苔。军容再向蚕丛狩，王气遥从骆谷来。
环佩声来天步近，衣冠身到泰坛稀。何人屡得陪宣室，贾谊承恩在禁闱。
枕前鼓角元戎报，帐下更筹契箭传。多少豪英志恢复，问谁先著祖生鞭。
豪杰书生懒散仙，小庵藏迹得安间。禅曾勘破诸公去，诗在推敲一字间。
年来师道孰知尊，温饱何缘得浼君。鸿雁暂为粱稻计，牛羊谁为牧刍勤。
德声不减汉东平，玉鉴冰壶表里清。休问南山山色翠，淡然无欲自长生。
小约屏前说晚春，天长时慢最熬神。底事迟迟人不至，更声已断到鸡晨。
风露已经生惨戚，菰蒲且欲慰斯须。谁将霜竹横云外，似有悲声与恨俱。
三尺焦桐称醉眠，邯郸底用遇囘仙。梦中仿佛闻流水，元是山间响瀑泉。
朝开夕敛如趋市，明日风光移别蘤。平生爱花入骨髓，白头出没与花似。
为愿残阳堕地迟，望中灯火转迷离。群山偃蹇都能隐，双雁回翔何所悲。
鶗鴂声中寒食雨，芙蓉花外夕阳楼。凭高满眼送清渭，去傍故山山下流。
渠幸腊前能漏网，人言春后亦非时。吾侪口腹真馀事，莫倚雄豪浪赋诗。
退食从容马首东，夕阳斜映柳营红。扫门将帅遥相待，却讶寒斋访秃翁。
朝来何事苦颦眉，一客越吟三子归。河渚徘徊感春草，山斋寂寞背斜晖。
凶徒盗覆甘陵城，白日堂堂枭呼鸣。生灵十万陷死地，长刀大戟交纵横。
采蟾无语共脉脉，空明千里海天碧。今夜洞庭秋色多，有情随我度沙碛。
渐成瓜葛缘方熟，共看茱萸事已非。数尺茅檐杨柳岸，故应经此尚依依。
青天肯为蟹飞霜，蟹亦贪诗老更狂。枫叶已随诗共冷，菊花能为酒先忙。
八重峰顶望群山，百谷东流去不还。惟有右军遗迹在，月波时落墨池间。
共和主义敷民德，尚武精神慰国殇。旭日中天辉大地，高歌冠剑抖轩皇。
黄沙连海路无尘，边草长枯不见春。日暮拂云堆下过，马前逢著射雕人。
朝退从容适且安，梁州新谱合清欢。玉箫取次闲拈处，便有霖铃蜀道难。
野塘漫漫板板东，家在春风畎亩中。阶草不芟新织翠，庭花初种小开红。
江左长城有铁星，赤心忧国祷沧溟。经翻海藏函犹湿，兵洗天河刃不腥。
吞凤文章老益奇，杏坛深处拥皋比。湘南山水江东树，洗尽京尘总是诗。
琉璃地上绀宫前，发翠凝红已十年。夜久月明人去尽，火光霞焰递相燃。
我到长安不见君，差喜天涯如比邻。祇恨白头相见难，何年把酒话悲欢。
不因翠减三分色，却恐春过一片阴。且恨山行苔藓滑，背关寂寞自长吟。
烧灯才了客天涯，秋过重阳未到家。自叹满梳搔白发，不堪好酒对黄花。
九陌初晴处处春，不能回避看花尘。由来得丧非吾事，本是钓鱼船上人。
梅香白转千门玉，柳色黄深两壁金。此景若人真会得，东风谁是不知心。
靡靡王风叹黍离，周公已远仲尼衰。乘车拥盖诸侯客，只说阳城鬼谷师。
此法真中妙更真，都缘我独异于人。自知颠倒由离坎，谁识浮沉定主宾。
一战平畴五字劳，昼归乡去锦为袍。大鹏出海翎犹湿，骏马辞天气正豪。
从君只比羊胛熟，得诗已可牛腰束。谁言此老四壁立，襞积锦绣罗群玉。
云绡半幅凉钗滑，援琴向风弹白雪。冷玉屏开十指寒，输却鸾篦戏相夺。
霜清潦净荣名薄，枣熟花香道力肥。列炬照空还岁晚，明年仍傍火城归。
秦淮流水暮生烟，桃叶桃根镇可怜。最是秋心降不得，湘妃帘外月如弦。
未识何年变春酒，且将吾道付沧洲。天光月色溶溶地，更好凭虚著小楼。
湘国乍闻悲鵩鸟，秣陵还听唱符鸠。九原晏老君知否，搔首青编恨未休。
突黔甑尘菜空盎，朵颐忽动江湖想。炰鳖难升吉甫筵，植鳍愧肖胥靡象。
扶桑暖翅接金乌，韝上饥鹰待一呼。悬滴梅梢珠璀璨，堕花桧顶粉模糊。
一枝横亚竹梢黄，宫样新翻半额妆。閒淡似宜冬后日，清癯应怯夜来霜。
妇兴举案齐眉叹，婢媿添薪墨腕看。无肉纵令人解瘦，却宜相对碧檀栾。
每怜罹乱书犹达，所恨云泥路不通。珍重珠玑兼绣段，草玄堂下寄扬雄。
星辰日月高天际，雪散烟花遍海隅。道德流行宽世界，时捻笔砚亦看书。
八碑新打挂舲斋，万里春从碑上来。墨本不须多带去，潇湘有石可重开。
寒食因悲郭外春，墅田无处不伤神。林间垒垒添新冢，半是去年来哭人。
百步洪声潦退初，白沙新岸凑舟车。一时屠钓英雄尽，千载河山战伐馀。
拾遗遗迹付缁郎，槁叶凝尘欲满堂。已恨樽罍孤胜践，更堪风雨病幽芳。
大廉山拥阁嵯峨，铜虎家传九牧多。郡里干旌朱季颂，田间举锸白渠歌。
又听经声到上方，长明镫下礼空王。书摊漫说前朝市，窑变争看古佛妆。
秦女梦余仙路遥，月窗风簟夜迢迢。潘郎翠凤双飞去，三十六宫闻玉箫。
雾态风姿紫府仙，直疑清夜降羊权。不知老大心灰久，香气撩人似昔年。
度日翩翩斜避影，临风一一直成行。年年辛苦来衡岳，羽翼摧残陇塞霜。
艮岳琼华事莫详，断垣废沼已堪伤。早知信炮成虚设，犹幸丰碑独后亡。
霏微腊雪不沾尘，收拾阳和作早春。一坐尽倾归盛德，四时难得是佳辰。
青绞曾给尚书郎，襆被犹薰粉署香。谁似汉家颜驷老，白头归梦在江乡。
夫子如何涉江路，云帆袅袅金陵去。高堂倚门望伯鱼，鲁中正是趋庭处。
閒行曾不记春芳，忍草当阶忽已长。绿茗烟中消病力，红莲焰里惜年光。
仙境长留间日月，飞仙宜号小蓬莱。凤箫鹤驭还相待，名籍今应在玉台。
心宇将灭万事休，天涯无处不怨尤。纵有先辈尝炎凉，谅无后人续春秋。
那得清平接古欢，观棋说剑兴都阑。忍拈末子悬危局，空劫前王盟峻坛。
莫向金门傲冕旒，归来却要著羊裘。乾坤不是刘文叔，那得长竿钓白头。
今年四野赤如赭，安有吟情至此花。何况病夫空百妄，只於真实认根芽。
落日啼乌悲蓟树，西风归雁过吴门。茔前极目千家邑，能为停舟酹一尊。
笙歌无复醉南楼，燕雀凄凉草木秋。记得小时来扑蝶，几枝摘尽好花头。
故人不见吾何适，欲见其人已异乡。魂梦半年皆草草，鬓毛一别益苍苍。
同心竞结逢时带，如意长骄醉后锋。最是兴来那可败，五更愁听未央钟。
寒云古木罩星台，凡骨仙踪信可哀。二十年前曾此到，一千年内未归来。
春盘厌箸酒饫口，簪缨盍座中飞觞。略无丝竹聒清论，澹有风日含新妆。
老去客怀多感慨，年来世事转艰难。何时归隐孤山下，明月梅花约共看。
门外新场滑似油，早禾已庆十分收。虹霓不隔郊原雨，蜩蚻争催巷陌秋。
南中数枉故人书，北上蹉跎信转疏。四海酒杯形影外，十年诗草梦魂馀。
残阳在地林鸦乱，废垒无人野兔尊。欲上危楼还却步，怕将病眼望中原。
积诗成梦诗偏瘦，碾梦为诗梦不禁。怪道时来壮怀减，耽人奇癖易消沈。
斜日江波动客衣，水南深竹见岩扉。渔人收网舟初集，野老忘机坐未归。
何为羁孤铁马中，捣沙折木天北风。突围而出追失踪，四五年间蛇作龙。
闻道维摩棐几前，花随宝女下云天。合欢带缓新妆薄，燕子楼深晚色鲜。
舍南舍北草萋萋，原上行人路欲迷。已是春寒仍禁火，楝花风急子规啼。
衡岳南来负形胜，洞庭北走开户门。感慨有怀洛阳少，治安策在何销魂。
凤曲昔时曾有约，雁书今夜若为传。天台有路垂垂近，共道红桃绿柳边。
相逢苦雨泥双屐，可及晴湖泛一杯。忽又趁潮上桐濑，山中春笋正堪煨。
两岸早霜红橘柚，半汀残雨老蒹葭。明时不见投簪客，落尽西风紫菊花。
紫陌奔驰不暂停，送迎终日在郊坰。年来鬓畔未垂白，雨后江头且蹋青。
锦州苦战身为堞，渤澥狂歌浪是匜。我亦逢君大敌勇，且倾三百任樽移。
三十年前过鄂城，藩垣吴郑最知名。人怀遗爱至今日，子继贤声在此行。
兄尤诵咏丝纶美，弟却羞惭学业荒。自寿佳章深致意，伫看兰桂得天章。
何粉荀香顾影怜，翰林年少望如仙。小冯若不投阉党，迟入黄扉只数年。
忧患万端天正醉，蹉跎一老世方轻。病山此作增人气，众浊何妨号独清。
朱唇翠袖妙今古，我欲宫商歌作曲。翻愁刻鹄难复工，唐突西施却成触。
夹路浓阴野兴长，荼蘼想见竞年芳。至今四月花如雪，犹带河东翰墨香。
千里迢迢候起居，家人日夕念双鱼。到时早觅新安使，兼寄皆山樵者书。
春草池边来好句，木奴皮里隐仙翁。相将再上观潮阁，我已三章乞道宫。
洛阳相识尽名流，骑马游胜下马游。乘兴东西无不到，但逢表眼即淹留。
冬十二月岁辛丑，我初从政见鲁叟。旧闻石鼓今见之，文字郁律蛟蛇走。
青岚帚扫紫筠烟，垂露珠零绿粉天。最美仙郎能缩地，筼筜谷在锦江边。
回风飕飕翠蛟舞，千年芝菌迷仙所。隔溪水碓无人舂，满地松声捣秋雨。
舒望最堪诗眼纵，忘形只觉酒肠宽。归来颇讶山头黑，果是西风一夜寒。
不令老眼看鞓红，岂是青春不负公。尚有扬州风物在，亦防此段并成空。
道人昔曳匡庐筇，五老负雪湓江东。犯寒贪觅玉梅句，虽有衲被何曾蒙。
畏事成闲厌出遨，故人不见如曹逃。一寒一暑便衰老，如梦如幻无坚牢。
平明欲敛云复厚，薄晚未休风更颠。老怯春寒不宜出，下帷添火拥书眠。
三溪溪水别原委，长日波光荡无已。曲折有如九回肠，合匯门前清彻底。
折取孤山玉雪花，杖藜高挂踏烟霞。负他白鹤看仙冢，带尔青蚨到酒家。
九日乡心正郁纡，送君况复唱吴趋。但将青镜照华发，孤负黄花共紫萸。
手拖竹帚笑呵呵，心地冰清扫甚么。尘世机关都识透，又将何事问姮娥。
曾梦乘槎泛银潢，不遇张骞遇东方。为言神仙事渺茫，仙府不在白云乡。
星斗阑干天宇清，起披短褐绕廊行。叶声飒飒飞霜重，篱影疏疏落月明。
妾身只有愁可必，万里今从汉宫出。悔不别君未识时，免使君心怜玉质。
禁幕无风日正亭，侍臣初赐玉盘冰。不知翠辇游何处，应在瑶台第一层。
胡人送客不忍去，久安和好依中原。年年相送桑乾上，欲话白沟一惆怅。
夜夜推敲学苦吟，一如锻鍊假黄金。石间真隐何时出，地下狂魂无处寻。
天行雷动肃鸣銮，万骑骖驔曙不寒。白日新开蓬苑色，汉家雍畤在长安。
毒蟒喷时林尽黑，怒龙裂处石中开。吾生不及观河决，得赋斯游亦壮哉。
槿篱竹户重复重，鸡鸣犬吠青霞中。蓬莱老仙出迎客，朱颜绿发仍方瞳。
二客痴呆卖未能，相携来踏玉崚嶒。空山皓质谁堪拟，剩有头衔一段冰。
江寒天远西风急，沙上霜晴爪痕湿。月明不怪雁奴惊，江湖何处无矰缴。
稻熟田间笑老农，咚咚村鼓乐时丰。新刍自酌花瓷碗，醉倒扶携夕照中。
横行叫骂呼盘飧，阑牢四顾搜鸡豚。归来输官仍不足，挥金夜就倡楼宿。
溪深竹密雨萧萧，君掩高斋路不遥。骠骑航头招隐客，酒钱须挂过檀桥。
自知年几偏应少，先把屠苏不让春。倘更数年逢此日，还应惆怅羡他人。
云英未嫁损华年，心绪曾凭阿母传。偿得三生幽怨否，许侬亲对玉棺眠。
滦水城头无苜蓿，马驴尽食江南粟。八月九月朔风高，更有饥鹰啄人肉。
诗新得意恣狂疏，挥手终朝力有馀。今到诗家浑手战，欲题名字倩人书。
恩袍草色照人新，组绣惊看一角麟。命服故应旌上德，宠光何意及微臣。
志士此时忧国泪，将军他日望乡台。世间如有严夫子，时命应须更可哀。
军中草檄笔空酣，神理虚存暴未龛。祗见螺舟来海外，未容马柱表交南。
盛誉由来易失真，深源起后转沈沦。江东一样苍生望，争及围棋赌墅人。
崇峦回合客过稀，匹马嘶风下翠微。刺水秧针经雨长，黏泥柳絮带烟飞。
古梅瘦竹助萧疏，剪薙蒿蓬亦甚都。报政未容须五月，却寻疏影向西湖。
画史莫传飞舞势，诗人俱尽琢磨工。此间不见乾坤妙，妙在竹扉山崦中。
征鞍初自富沙还，乱叶殷红点碧山。客里黄花惊度节，镜中白发巧摧颜。
佛祖曾经几骂诃，却称无诤意云何。寒山拾得哈哈笑，更有人痴似汝麽。
采上虞之囊封兮，终然法乎舜禅。山郁葱以蜿蜒兮，钟禹陵之佳气。
前时临别语堪哀，后会无期首重回。我有巾山缘未继，半年两度入城来。
苏郎那得便欺人，云是来从武都穴。春深犹在玉皇家，秋杪却安淮海宅。
晓侍军门到夕晖，忽惊宾雁向南飞。静流寒影迷青嶂，遥带秋声度翠微。
秋日野亭千橘香，玉盘锦席高云凉。主人送客何所作，行酒赋诗殊未央。
汐社当时萃列仙，福台新咏几流传。东山风月浑如昨，不见诗人二百年。
客来为说淮南事，白骨如山草不生。翻覆几回云雨手，登临无限古今情。
文章年少气如虹，肯爱闲曹一秃翁。弦上深知流水意，鼻端不怯运斤风。
不能十日不相闻，兄弟相看讵可分。此后恐无能好我，从前虽有不如君。
遂求家集恣吟讽，海波乾处堆珊瑚。因思贾孟收家一何苦，诗鬼嗷嗷馁无主。
春江潮水连海平，海上明月共潮生。滟滟随波千万里，何处春江无月明。
塘水粼粼疑自语，荷香沁沁泥人评。寻他不著深蛙在，一径依稀认草痕。
风雨不施宁有意，忧驩能喻已多岐。斯犹二竖工于病，知效一官空尔为。
孙陵路接孝陵斜，间代英豪起汉家。千古春风香不断，紫金山下万梅花。
岩栖好去沥湖陂，风景年来倍昔时。出镇近逢羊叔子，胜游重睹习家池。
带雨看时意始真，谁家院落故藏春。不须更待溶溶月，鬓影香传缥缈人。
牢落天涯客倦游，尚怜生计事悠悠。二年道路谁青眼，半纸功名人白头。
半瓯鹰爪中秋近，一炷龙涎丈室虚。却忆吾庐野塘味，满山柿叶正堪书。
门外清流系野船，白杨红槿短篱边。旱蝗千里秋田净，野秫萧萧八月天。
君来入幕恰三年，我幸投闲识此贤。婉画时时因事见，素风凛凛信家传。
非智非愚浪着鞭，前程倒指事茫然。临汉一洗巢由耳，独立斜阳认钓船。
数日虽蒙霢霂沾，浥尘终恨太廉纤。今朝健起巡檐看，恰似庐山看水帘。
献寿上公先入阁，书云太史亦登台。惟应闲杀明农叟，起晏柴门晓未开。
人自不欺华用忍，身如可赎但空嗟。路人泣指飞丹旐，犹忆双旌卷暝霞。
客路驱驰足自怜，壮怀消歇在花先。暖床寂寞听风雨，孤负清明又一年。
随分衣裳破不补，会栽蔬。能种芋，千山万山去无懼。
桂子高风生逸思，菊花老圃悦吟情。同盟约过渊明宅，载酒东篱莫厌倾。
高梧脱叶金井寒，璧月夜挂珠阑干。银河万里浸虚白，凌风欲访乘槎仙。
徐熙画花只画神，黄筌细琐皆带真。要须别花如别画，只恐此心难付人。
明府归帆带雪飞，钱塘彤色黯凄凄。愁看冰鲤横江卧，讵许樯乌影浪啼。
黄金细字勒杯巡，鱼水恩私晚更亲。但得赐田堪种秫，向来浮议不关身。
暑退新凉透碧纱，砧声不断是谁家。酒醒小立残阳里，闲数篱边紫豆花。
赐沐家居谢掾曹，暂将萧散慰勤劳。琅琅应节儿书熟，亹亹生风客论高。
杨子江头烟景迷，隋家宫树拂金堤。嵯峨犹有当时色，半蘸波中水鸟栖。
只对西湖也自凉，雨余天更辟商羊。水交秋色心田静，风入山花鼻观香。
笋舆轧轧度林峦，投宿招提一枕宽。尚有山头半峰雪，助成清夜五更寒。
蚕丛万里独游身，碧水青山满意春。閒日旅怀聊自放，殊方节俗任相亲。
年深莫辨烟霞迹，洞古犹粘苔藓痕。吟杖懒随刘阮去，漫寻春色到柴门。
淇上健儿归莫懒，城南思妇愁多梦。安得壮士挽天河，净洗甲兵长不用。
惊心旧曲空闻笛，点额新妆不见梅。百转枯肠思一溉，虚名方信不如杯。
路远渐忧知己少，时危又与赏心违。一名所系无穷事，争敢当年便息机。
确然片石我之几，置之堂边楼在东。葱芊海棠上重绿，绚烂盆榴旁小红。
久同朝迹又同年，更送旌麾过海边。多士向来亲戴席，斯民今幸得苏天。
老去合为三径计，就中聊借一枝栖。石崖大有穿磨所，从与新诗着处题。
天书夜下罢游田，斗觉薰风入舜弦。郢邸一朝潜忽现，苍生四海负皆蠲。
蓴菜煮羹吴旧俗，竹枝度曲楚遗辞。颇闻颈里杨梅熟，邻曲相招莫後期。
花外机锋冶炼深，康园论道趁春荫。雨新嘉树沧桑貌，风老彭城淡泊心。
司空修史王官谷，贞白藏书句曲山。我愧汗青无日就，深林空自掩柴关。
养护形神辞郁事，调疗性气读名诗。幽岩烟野堪行处，著屐相寻定不疑。
飞絮游丝芳草路，淡烟疏雨落花天。偶然画出寻诗意，未必新诗待画传。
东海有物天下雄，万灵戮力生奇松。天精地粹萃其下，沧溟百道来相通。
乃知沧海蛟龙多，天遣行云作霖雨。懒为翻身归故窟，暂戢鳞鳍此中住。
二十年前去草堂，山堂积岁亦成荒。白头弟子今何说，可与言诗已足伤。
古人中求尚难拟，自顾愚者孰可肩。但举当时池上物，愧今之有殊未全。
云卧山房秋草青，步虚声断月冥冥。凄凉行到空坛上，拾得松间旧鹤翎。
春荑秋荚两须臾，神药人间果有无。无鼻何由识薝卜，有花今始信菖蒲。
上方层阁倚晴烟，回合诸峰耸碧莲。午枕不容诗梦就，天风吹雨下危巅。
飘萧瞑柳拂华颠，楼外楼头意宴然。瀚海归来失语燕，已无花眼饱媸妍。
吴侬生长湖山曲，呼吸湖光饮山渌。不论世外隐君子，佣儿贩妇皆冰玉。
脱体无依是病由，直须大死一回休。西江吸尽无涓滴，便解人前不识羞。
去年阳春二月中，守令出郊亲劝农。红云一道拥归骑，村村镂榜粘春风。
奕叶隐居三百年，栽桃种杏今满川。当家相传一破砚，此外文字九千卷。
忽惊夏向明朝立，便恐春从此地更。数蝶飞来花寂寞，乱蛙鸣处水纵横。
跸移退保一隅偏，幅裂才馀半体全。恰见测圭营洛邑，忍看披发祭伊川。
海边今日又重阳，陇树飞红雁唳霜。多事未逢陶令去，老怀难学孟嘉狂。
鲜怡寡乐负清明，帘外花如红泪倾。又是残春将立夏，如何到处不啼莺。
赏菊联吟时已过，消寒纵酒愿来无。安排诗律工谁比，鞭辟文心静不芜。
芳晨秋兴浩无涯，结客凭高酒旋赊。送目喜观云缥缈，狂歌谁顾帽攲斜。
途中醉象伺瞿昙，道后醯鸡愧老聃。已少溪山容暂住，尚馀云月共清谈。
红芳紫萼怯春寒，蓓蕾粘枝密作团。记得观灯凤楼上，百条银烛泪阑干。
未济卦中休卜命，参同契里莫劳心。无如饮此销愁物，一饷愁消直万金。
蝉声引出石中蛩，寂寞门扃叶数重。谁道思山心不切，等闲尽出两三峰。
犹有音书传绝塞，别成眷属老胡尘。北平不见封侯印，君是将军劫后身。
扶幼不知今潦倒，悼亡应叹昔追随。夕阳雨后归来路，杜宇声频落燕泥。
嘉陵江曲曲江池，明月虽同人别离。一宵光景潜相忆，两地阴晴远不知。
楼头呼酒尽情饮，江上遇花随意看。莫怨人生有离别，人生到此别离难。
野蝶舞馀还自去，沙鸥飞断却成行。迎风尽著单衣坐，净几留心看药方。
东南云气奇为峰，嵯峨陆离几千重。西北晴霞散成绮，疑驾彩鸾驱赤龙。
万里风尘旧朝士，百年铅椠老书生。水村渔市从今始，安用区区海内名。
千嶂晚云原上合，两河秋色雁边来。昔时胜赏空陈迹，落日登临画角哀。
汉殿微凉金屋闭，魏宫清晓玉壶欹。多情不待悲秋气，祇是伤春鬓已丝。
浓霜轻雪妒清华，暖日烘时只见花。天意似怜尘世界，故将茅舍换仙家。
昔游尝到海中光，我与诸公各醉狂。同向尘中三十载，朱颜应笑鬓丝长。
猎镫穿林响仆姑，云芒一瞥鸹鸧逋。纵横驼荐坐芳草，错杂羊膋烹嫩菰。
六年政绩著江乡，去后人思茇舍棠。风雅于今孔北海，循良媲昔召南阳。
引水穿墙接竹梢，谷藏峰底大容瓢。将流旋滴庐山瀑，已尽还来海上潮。
侍亲数数来浮汴，护榇迢迢复渡淮。旨蓄曾无御寒具，细君唯有隐居钗。
漠漠余寒透客衣，江村倍觉失春期。颉颃燕比常年晚，开落花争数日迟。
万水朝东弱水西，先生归去老峨眉。人间那得楼千尺，望得峨眉山见时。
门前老树数难推，独有栽松道者知。夜半风催山月上，政当鹤睡觉来时。
念当万事度可否，肯使一恨弥乾坤。古来贤达多晚谬，千载遗笑绮与园。
宗庙谁开内使门，临江依样又穿垣。爱妻娇子如泥土，晁错何知独恃恩。
万梅潮拥望湖楼，天半风帘响玉钩。雪压栏杆花压雪，最高山阁独梳头。
地脉谁怜秦内史，天骄应辟李将军。千盘转见妫川水，遥夜悲笳未可闻。
往事无成空堕甑，世情多险每藏刀。故山旧隐林泉右，莫作栖乌傍月号。
空自凝香生野壑，倩谁移影上瑶台。百花惟有梅花好，却让夭桃处处栽。
贱儒身废适何之，穷巷如岩守亦宜。气得天舒堪养度，花期人眷未含姿。
封文为冢嬉笑怒，恚不人知妨鬼妒。高岸为谷谷为陵，磨灭可无千载虑。
渐是梅花雪片时，雁书底苦趣归期。虽然未尝西湖雪，犹及梅花第一枝。
抠衣最出诸生後，倒屣尝倾广座中。只恐虚名因此得，嘉篇为贶岂宜蒙。
露结芝兰琼屑厚，日干葵藿粉痕残。世间无比催摇落，松竹何人肯更看。
绝无大节惭前辈，定有高文起后贤。诗国又看新壁垒，搴旗待著祖生鞭。
山云泼墨度墙隈，信道鸣鸠唤雨来。骤泻竹梢青幂幂，乱翻荷盖白皑皑。
尘编何用朝朝看，新酿还须处处赊。好事若能频载酒，不妨时复到杨家。
明朝揽镜成白首，春色又归江上柳。何如高堂挂此图，浩歌且醉金陵酒。
惊看儿女贼中来，半载流亡肺已催。骨肉无多仍道路，园亭虽好付蒿莱。
钱塘江上吾家近，惯听秋潮动地鸣。今日蓬莱于役处，却疑身在故乡行。
喜远人之至止兮，始屡验以如期。向何预觉兮，此何自昏。
家在五云溪畔住，身游巫峡作闲人。安车未至柴关外，片玉已藏坟土新。
湖海元为汗漫游，误恩四领幔亭秋。扫空薄禄始无媿，闭上衡门那得愁。
古来长恨难并四，今日相逢所就三。花里质朋皆臭味，夜凉风月更清酣。
朅来对酒转生愁，闲向五湖觅钓舟。红叶不因秋思老，残荷犹为雨声留。
改秩屡勤天子诏，养亲甘共野人耕。要知出处惟参易，莫学鸱夷变姓名。
寂寂门无长者车，穿深逗密惬幽居。花能红白锦相似，山自青苍画不如。
僧窗又与汝周旋，百感相随到酒边。无复吹箎如异日，空惊枕块已三年。
妙论剧谈逢大敌，深林荫樾尾清游。柳州先记知非偶，陆相荒庄愧不秋。
辟地开天有此门，古来大道此中存。道人不解求玄牝，空把桃花作饭吞。
名园此日复如何，异史魂来月夜过。士已无奇聊载鬼，亭犹绝胜见横柯。
贤者何曾为此来，黄金空复垒高台。先生志节超千古，一曲清风溢九垓。
故园荔酒经春熟，过岭梅花度雪残。一曲沧浪牵客泪，羊城珠斗冷仙坛。
因看冬夜月初上，景象森然最难状。梅枝写影已清奇，不用画师作图障。
雪尽春生水似蓝，想君清啸钓鱼庵。道上红尘高十丈，断无一点到桥南。
满野红尘谁得路，连天紫阁独关情。渼陂水色澄于镜，何必沧浪始濯缨。
老挝采石龙卧钮，青皮褐底天地泰。篆文铁线长逾指，惯看转觉字纸隘。
绕树无依月正高，邺城新泪溅云袍。几年始得逢秋闰，两度填河莫告劳。
自怜双目眯尘沙，老欲依僧半在家。世上何人销永日，如君七轴妙莲华。
薄寒未去腊缠过，春色先知在绿波。不是宿云能作思，大都王粲自情多。
待到伊川濯尽尘，洛阳城下且留身。文才得似长沙傅，试问如今有几人。
痴心难为啼时隐，私语频教怨里猜。纵使千金争一刻，谁将蜡炬驻残灰。
土塞孟门成底事，薪填瓠子待何年。子规劝汝遄归去，趁及荼蘼酿酒天。
生平不作皱眉事，天下应无切齿人。断送落花安用雨，装添旧物岂须春。
莋路跨骡胜五马，邮筒得酒散双衙。武夷道士知君否，正拥风鸾里月茶。
只知楚越为天涯，不知肝胆非一家。此身如线荣荣绕，左旋右转随缫车。
萧萧落木阴风起，黯黯寒云杀气浮。野老日来谈往事，犹疑作客过中州。
只应王子猷相爱，未许秦皇帝可亲。画我同年作三友，岁寒节操宰官身。
还丹百数细须寻，以验从来道理深。火候混成如白屑，水中凝结是黄金。
挥手白云忽变幻，举头明月无始终。杖藜相携复前去，衣裳飒飒生秋风。
徘徊池上昔人非，不为劳生竟自迷。花下百年缘分满，月明谁听杜鹃啼。
绿发如云艾绶青，弦歌百里久沈英。琴台滞讼投刀释，月观雕章梦草成。
边人咸识侍中子，至今犹说将军似。给事文武龙图贤，大冯小冯安足言。
石上菖蒲节节灵，先生服食得长生。早知避世忧身老，近日登山觉步轻。
禅中不住方为定，说处无生始是闲。珍重希音远相寄，乱峰西望叠孱颜。
醒日光阴常苦短，少年肝胆此犹温。太原也是神游处，驱马关山多烈魂。
登楼赋可追王粲，击楫心曾效祖生。慢怃冰弦调锦瑟，华年正值白云程。
鲁中狂士邢尚书，本意扶日上天衢。惇夫若在鑴此老，不令平地生崎岖。
古木荒凉噪暮鸦，寺称海会几年华。杜鹃血染王孙草，精卫冤含帝子花。
牛斗妖氛指日平，暂劳鹊印挂东征。捷书行奏长杨殿，军令先传细柳营。
孙子令悬无法赏，一鼓从此歼虾夷。下噀无禾瓜地冻，何以少助牛酒资。
送春迎夏未闻雷，日日斜风细雨来。不是故人能裹饭，柴门虽设为谁开。
巫山云梦愿相违，空诩鹣鹣两地飞。遗有情丝仍不剪，穿针连却故人衣。
几多红粉委黄泥，野鸟如歌又似啼。应有春魂化为燕，年来飞入未央栖。
南浦雪思乘棹往，北轩春负插花游。若论仕宦何非义，二子无容说愧羞。
少年努力在三馀，暇日那无水石俱。自昔空传盘谷引，祇今何似辋川图。
地陷天倾不废棋，谢安阮籍好同时。江东残局危亡势，似太元初尚可为。
万事丝窠黏露珠，奉亲最乐天下无。丘明远孙千里驹，有母七十发漆如。
自从虏逼雁门关，汉家四野多空垒。行子遥遥看独戍，桑乾水冰暮沙起。
郑妲无言下玉墀，夜来飞箭满罘罳。越王定指高台笑，却见当时金镂楣。
寂寂园林照日迟，花梢经雨漫胭脂。轻烟薄縠笼深坞，细草长茵蘸小池。
萧萧官阁柳成图，叶底空翻幕府旗。割席功名龙尾小，渡江人物凤毛稀。
柳花才落未成绵，海蕊初分半尚攀。鸭甲不鸣深院昼，一床真梦不论钱。
户外不平不肯流，短篱疏竹翠光浮。畦蔬绕舍畲田粟，一饱无求百不忧。
我来苍山未一日，平固弄抹剽宁邑。此时乌合犹惧官，风鹤入耳心早寒。
独上高岗喝窜兵，军衣改制无姓名。横冲已失刀戈利，挺立谁与枪炮争。
辍棹南湖首重回，笑青吟翠向崔嵬。天应不许人全见，长把云藏一半来。
秋晚楼台风作雪，雨余碕岸柳生烟。应烦北道开樽俎，又费公庖几万钱。
一番瘦笋羽林枪，松架阴阴尽日凉。绕屋云烟无定态，连山草木有真香。
紧束暖烟青满地，细分春雨绿成行。村歌欲和声难调，羞杀扬鞭马上郎。
尚记春风酒满衣，数旬客馆掩空扉。双乌念哺归难忍，断雁辞行凝不飞。
那知鸾凤星辰化，顿令龙蛇卜谶真。即使过君终挂剑，子牙能不转伤神。
往事无端随世变，野花依旧向人开。九原唤起陈书记，坐对三台共一杯。
烽火日传西塞静，丘陵应伴壮心闲。终南太白皆公有，肯向庭中更作山。
扁舟江上待寒潮，归去孤村正寂寥。却忆山钟谁共听，诃林寺里赤阑桥。
攲眠听诗韩喜侯，锋难与争剑铸欧。铃斋浅陋无处著，挂在缥缈之飞楼。
使星尚供天南极，卿月终环帝北居。此夜光华贲岑寂，故侯留落在郊墟。
长安日近恩光迩，刺史天高惠政新。我愧仙岩旧猿鹤，依然轩冕缚閒身。
鹤作鹤时我无耳，鹤振羽时我无眼。蓬莱只是半步许，一生且做老担板。
别有一端高足也，爱马不甘存害马。铎声周道遁豺狼，七十二城称卓斝。
舶主船中寄惠持，云霞无迹共依依。海山见说多嘉赏，莫便因循忘却归。
蓬山侧畔屹蚝山，怀玉深藏万岳间。也被酒徒勾引著，荐他尊俎解他颜。
戏咒灯花佳谶卜，楷书贝叶小名签。芳心托付消魂处，只在眉尖与指尖。
凤在高梧不可招，天津清隐结衡茅。小车游处情何适，大笔挥时兴自豪。
分飞南渡春风晚，却返家林事业空。无限离情似杨柳，万条垂向楚江东。
遂收此字入秘府，不使日灼莓苔索。高材重宝不失一，唐舜汤禹宁非朋。
社风雨花春正好，酒垆山屐梦相关。夔州已浚花绳削，今度编成不要删。
别峰相见路非遥，指点钱塘一线潮。安得南山退之句，赋成直使意飘飘。
谋探虎穴心偏壮，身托龙门价便高。军律尚师程不识，休凭家法试戎韬。
可笑阿娇伫金屋，却怜姑射下瑶台。故人知我有清兴，携取双鱼斗酒来。
寒食清明旬日间，海棠初发鬓丝斑。闭门索句真成拙，换水添花稍觉顽。
昔年今日度松关，车马崎岖行路难。瀚海潮喷千浪白，天山风吼万林丹。
衢术风来饼饵香，小车如织往还忙。停舆试上高楼望，莽莽成都气郁苍。
芳菲美艳不禁风，未到春残已坠红。惟有侧轮车上铎，耳边长似叫东东。
耸壑昂霄僲骥图，松台归梦认模胡。前身画史今词客，独我犹藏记事珠。
文伟当年记鄂城，崎岖蜀道播英声。何如衣锦粉榆社，卧护元戎十万兵。
自从玉帐论兵后，不许金门谏猎来。今日灞陵桥上过，路人应笑腊前回。
醉岸乌纱殿影东，宫花低映酒波红。兴来草罢长杨赋，独占高槐洒晚风。
四海嗷嗷属望声，绣衣直指下天庭。好将罗隐秋虫赋，自此书为座右铭。
火山五月行人少，看君马去疾如鸟。都护行营太白西，角声一动胡天晓。
每见似醺千日酒，不言常备四时春。妙云岂独南游契，又喜钟山近得邻。
偶因官事出郊坰，更向春时得好晴。山鸟自应知客意，不须相背苦飞鸣。
不能随俗办生涯，划草栽兰当理家。不见西湖林处士，一生受用只梅花。
堪怜态媚性温存，银箭金梭集一盆。唯憾我池规格小，令君无处觅龙门。
西风吹著白髭须，嘉节催侬老道涂。无菊傍篱真漫与，有松扫径故应芜。
闲携小斧删梅树，自缚枯藤补菊篱。烧柏子香读周易，滴荷花露写唐诗。
老死山林初不憾，梦游河渭独难忘。谷城黄石今安在，取履犹思效子房。
芹池桃李春常在，庾岭云霓暮不收。试问玲珑岩上月，清辉曾续几人游。
怅望银河吹玉笙，楼寒院冷接平明。重衾幽梦他年断，别树羁雌昨夜惊。
栋窗徙倚当闲游，水长池鱼自满沟。花气袭人浑欲醉，鸟声唤客又成愁。
青林蔼蔼日晖晖，薄晚凉生暑气微。湖上清风如可载，画船十只不空归。
膏肓泉石痼烟霞，半世游山不著家。老入蒲团三昧定，坐看穿膝长芦芽。
妃嫔无数貯金屋，只遣王嫱犯塞尘。万古江山虚秀气，二人贤色皆钟美。
少雨多风别有天，人稠地瘠海为田。浮松沙碛无禾稼，零落根株是爨烟。
恰好轩窗傍竹开，绝胜舞榭与歌台。枞枞甲刃丈夫立，弹压炎威不敢来。
南山突兀横青空，鹿豕禽鱼得所宫。修鳞于此亦养德，光怪夜发山川红。
山林有约吾当去，二士相随风满巾。可为一官始快意，漳州画戟拥诗人。
华发苍颜俱老大，清泉白石更周遭。常年每厌居城郭，时复从翁敢惮劳。
鉴湖摇碧冷吞吴，虎丘雪树纷琼珠。破雾冰轮薄云母，河汉微茫星有无。
风前云似秋前赤，雨后山能烧后青。恋土怀乡频作恶，怀贤感旧叹飘零。
东门无道敢欺天，过市哀姜语可怜。和气致祥乖致异，如公自合大无年。
陇西达士重标立，万行圆明道果成。举目含灵俱是佛，应无所住得其心。
咫尺干戈皆逆境，连绵雨雪助妖氛。兀坐此身同槁木，恍然不复辨朝曛。
生涯箪食与囊浆，空忆朝回衣惹香。笔去馀才犹可赋，酒来多病不能觞。
便化名花也断肠，脸红消尽自清凉。露零瑶草秋如水，帘卷西风月似霜。
罗浮梦雨铢衣凉，宝音不断南云长。愿携香句洞天诵，四百四峰娥月光。
后堂深闭小盆池，池上花开客已知。索赏故将狂作态，被留真以醉为期。
忆携拄杖过东林，掣电奔雷听法音。青壁倚天元满眼，白云出岫本无心。
脱叶园林带晓鸦，马蹄步步踏霜华。山边水际频凝顾，怕有寒梅昨夜花。
荔子雨晴红点点，葡萄江涨绿流流。梦魂不啻三千里，倦翮难胜九万风。
山房水阁连空翠，沈沈下有蛟龙睡。老僧趺坐入定时，不知花落黄金地。
冰心铁骨玉无瑕，放鹤归来月未斜。羡汝孤山林处士，一春无事伴梅花。
欲遣清风扫乱云，先将一雨净游尘。今年大作中秋事，月色何孤我辈人。
小姑新制碧筒香，强捉檀奴尽一觞。亲剥莲蓬莹似玉，背灯佯置镜台旁。
林际虹霓挂晚晴，西楼无事翠烟横。荷花半落水风远，桂子欲飘山月明。
沟水参差西复东，谁怜无主浅深红。新阴方满园亭瘦，残醉未消天地空。
银釭细蕊辉明星，笼烟绡帐涵空青。屏山不隔峭寒住，玉钩颤语闻东丁。
袈裟初带帝城尘，便咏南陔望白云。贾岛未为穷主簿，汤休何事小参军。
众版并题吾岂敢，扁舟乘兴子能过。不嫌茅舍无氈否，共续长安慷慨歌。
剜瓜打饼过中秋，郎去屯田妾独留。请得兰州白檀速，拜香同上庙儿沟。
中原北望尚兵连，欲归不得仍远逗。儿女依然供驱遣，穷难辄送惟苦斗。
负笈扶桑海外天，西风飞雁递云笺。梅花孤岭栖和靖，春草西堂梦惠连。
遮莫江头柳色遮，日浓莺睡一枝斜。女郎折得殷勤看，道是春风及第花。
平地安知祸有机，一跌永负青云期。举群惊雊堕罝网，衮背焕烂光陆离。
红杏园林雨过花，远陂深草乱鸣蛙。春风不问茅斋小，自向阶前长笋芽。
黄霾难避梦为马，碧血易滋苔掩盆。廿七年来有人老，不哀不怒坐晨昏。
楚王宫中夜未央，清歌秘舞会华堂。木兰为柱桂为梁，隋珠和璧烂同光。
江上风吹沙石走，江中涛浪如牛吼。鄂君绣被寒无香，江水不如残夜长。
重衾薄被最消忧，天与昏闲小几头。檐角空生书带草，诗声漫响墨池猴。
吾作穷奇白下囚，汝披短褐从吾游。蒋侯庙畔沽春酒，周处台边送客舟。
浊酒三杯斟日月，浮生几度换沧桑。凌风自有逍遥乐，依旧乾坤一楚狂。
世论年来太不和，真真伪伪总偏颇。阳尊孔孟阴排斥，深怯周程浪诋诃。
绿如青草净如渊，远近山光上下天。有客凭栏若相问，为言此处似蒸川。
不逐飙车与电轮，偶来飞绕帝城春。尘埃误落空中影，烟雾虚疑梦里身。
功多沧海艅艎日，赋倚雄风羽猎秋。庾亮胡床情不浅，啸歌何但似江州。
伯鸾心事原难热，洗马平生始识愁。莫怪安巢无处所，眼前沧海正横流。
声重晚钟闻远寺，夜深凉雨长新苔。临江好看东来客，移取芭蕉别院栽。
解缆西征未有期，槐花又逼桂花时。鸿胪陌上归耕晚，金马门前献赋迟。
夜光明月以暗投，心甚爱之颜有怍。公诗端似大国晋，玉帛诸侯赖联络。
扫莓苔地皆新筑，倚竹梅云是退栖。最与老天相狎处，无边风月省提携。
梅雨晴时处处蛙，寻常家酿不须赊。老亲醉后盘餐散，瓶里初开夜合花。
青萍交映千秋色，玉树长含万里风。不是弟兄江海上，谁堪綵笔与争雄。
王师十万独征西，借箸凭君静鼓鼙。剑划五溪山月小，寒生三尺暮云低。
扬州繁盛接金陵，北贾南商满市坰。惟有泮宫清似洗，衣冠长日坐谈经。
关河客梦还乡远，雨雪山程出店迟。却羡高人终此老，轩车过尽不知谁。
新池喜种莲当户，旧径慵锄草没阶。约绰郊居遂初赋，只消黄帽与青鞋。
篱落荒寒色渐工，小庭疏树意无穷。葵花惯作高秋格，不学红蕉烂漫红。
竹帛烟销帝业虚，关河空锁祖龙居。坑灰未冷山东乱，刘项原来不读书。
一声初起晓光浮，吟笛啼猿亦暗羞。清动月华犹满树，冷呼山色欲归楼。
千叠潮头捲海来，海门月上正云开。秋风吹起三山雪，直过钱王射弩台。
郡印拘人祇看山，簿书无尽且偷閒。不羞暮景桑榆上，聊寄高情宇宙间。
哀声澒洞彻四极，草木惨淡颜色伤。蝼蚁衰龄不足赎，泪如飞雪空沾裳。
君行到官我未死，杖藜便是不速宾。一尊酌我当有问，此国岂有贤於君。
风定潮平雾尽开，客怀随处觉悠哉。村藏翠竹千重出，江转青山四面来。
衮衮市朝徒势隔，荒荒湖海付心知。牡丹天气金笺在，华发居头且送诗。
人已乘龙去不还，尚余双鹤不知年。坐来顿觉尘寰隔，始信壶中别有天。
常咏椅桐待高凤，忽经阿阁见孙枝。朝恩未放江湖去，更看亭亭百尺时。
常州太守曾独弄，回首向来真一梦。五月炎天十月寒，东亭迎客西亭送。
城上湖光暖欲波，美人唱我踏春歌。鲁公宾客皆诗酒，谁是神仙张志和。
旧时长见挥毫处，修竹幽兰取次分。欲把一竿苕水上，鸥波千顷看秋云。
吴相忠魂祠宇在，宋皇行殿梵宫开。东南都会金城废，竟日湖船丝竹哀。
当时樽俎可忘乎，窗外金风细若无。醉客何须千日酒，持螯能抵四腮鲈。
终欲返耕甘性拙，久惭他事与身忙。还知谢客名先重，肯为诗篇问楚狂。
七泽波涛笔下吞，相逢晓日上天门。祗今出处难同调，惭愧高轩几访存。
鸡声残月夜如何，水级危轮又一过。扯断藕丝无住处，弥天元不罥修罗。
南渡山川空恨吕，西陵门户更忧王。荆人只解谈神女，云气昏昏压大荒。
飒飒西风满院栽，蕊寒香冷蝶难来。他年我若为青帝，报与桃花一处开。
漫诩才华同倚马，剧怜身世等征鸿。白头不负青山约，团扇何人画放翁。
云峰满目放春晴，历历银钩指下生。自恨罗衣掩诗句，举头空羡榜中名。
邑蕞也曾基相业，井眢谁复现神通。漫劳二妙相追逐，胜处宜搜未易工。
豆蔻梢头春意浓，轻狂无奈赚花风。今年拚却寻芳晚，准拟残枝占晚红。
安城西有庆云乡，山秀溪明出孟尝。每见朱门拔恺悌，遂令贫士有辉光。
短短桃华宿雨余，风轻春水轂纹铺。柁师苦要贪行色，不肯系船寻酒酤。
月车长绕吴天角，石影生从太极前。只把蟠桃分岁月，一花一实一流年。
青衫漫仕安愚分，白酒初篘满屈卮。竹外流萤三两个，微光犹足映书帷。
城楼戍鼓尽三更，灯射斋窗一黍明。窗下有人勤不寐，隔墙犹听读书声。
欲饮尊中云母浆，月明花里合笙簧。更教小奈将龙去，便向金坛取阮郎。
黄陵庙前莎草春，黄陵女儿蒨裙新。轻舟小楫唱歌去，水远山长愁杀人。
夜降西坛宴已终，花残月榭雾朦胧。谁游八海门前过，空洞一声风雨中。
一点孤灯万城身，离肠曾搅九回频。梧桐自管秋来雨，蟋蟀谁妨夜后人。
鸣环踏月拾婵娟，双剑惊逢北斗前。紫气朝来垂马首，何人不作五陵烟。
萧萧修竹凤不至，漠漠平沙雁又来。五马相邀共登览，欲酬秋兴费诗材。
江汉交流波渺渺，晋唐遗迹草离离。平生最喜听长笛，裂石穿云何处吹。
江上春风吹嫩榆，扶琴送子曳长裙。相逢若有知音者，随地芟茅好结庐。
纵有征尘遮两眼，却无惭色上三须。真人已应千年运，伫待河清再出图。
雨沐天容霁欲流，好山誇翠出墙头。黄花憔悴东篱晚，一段陶家冷淡秋。
日影曈曨霁晓雰，几声幽鸟隔窗闻。谢安盍为苍生起，休恋青山卧白云。
长乐钟声谒帝游，今宵长乐是遐陬。海滨何处非王土，吏牍劳人敢自愁。
谁将春色到山家，湖绿平堤草满沙。细刻真酥水仙蕊，匀搓绛蜡海红花。
人生聚散不可长，江风五月芰荷香。别我欲往兰溪去，执手依依情自将。
令狐犹假斯时虎，司马何生晋代牛。鸟道狼山归薄暮，一声鹤唳满霜秋。
佛寺重开净劫尘，薄游访古到城闉。一墩自占江山秀，千载常怀晋宋人。
孙吴纪闻旧刊碑，埋没蟠螭与伏龟。惆怅石冈三断在，至今犹似鼎分时。
仙郎意气清如玉，每接班行共早朝。久立银台簪彩笔，又衔丹诏下青霄。
谁枉袁安雪里车，忽然台馈入吾庐。平生安识吴中味，搅碎衰翁满腹蔬。
西曹笔下古梅枝，不减江南杨补之。我有蘧园三百树，瑶林琼坞最相思。
乃知仙客炼五石，故遣神功开六丁。采时灵液尚流地，至今馀乳能延龄。
太公行辈赤松流，伍叔孙通了不羞。好谢君王深体识，不将身后累刘侯。
盘龙首尾压西东，宝塔棱层位正中。万古林泉流王气，六朝冠盖入悲风。
昔年曾侍老姑傍，诲我全身只退藏。长恐风流便疏远，子犹他日及升堂。
君怜横舍割清俸，远致如馈贫家粮。山渊渔猎各餍愿，九数教艺重彷徨。
坦腹定逢潘令醉，上楼应伴庾公闲。欢馀若问南行计，知念天涯负米还。
课孙课子业桑麻，最喜无人识故家。八口日支资地力，一头雪色感年华。
闽天九月秋萧索，寒叶吹霜雁边落。垆头酌酒醉黄花，大堤凉月照金沙。
手披荆棘诃虎兕，拄杖直叩山头皮。模糊岂复有字画，此物及见秦乱离。
锦城阔暖无多积，岷岭高寒旋觉深。最是西园花木好，晓来妆点作瑶林。
萧条匹马汳梁行，海内深驰十载情。敢藉交欢为重客，尚能都讲领诸生。
赤松作伴谁当见，黄鹄高飞未易招。剑履终身定何益，勤劳付与沛中萧。
湖海客吟花雨榻，石林僧扫夕阳庵。古人经世非无术，可怪嵇康七不堪。
合家恸哭出门送，独驱匹马陵山巅。到官只是推诚信，终日兢兢幸无吝。
我也无端到住山，忙忙业识不曾闲。白云拂尽到枯叶，恐碍采樵人往还。
对岸溪桥大於凳，寒潮渐啮沙头径。农家地僻少通车，僧舍楼高屡闻磬。
边头无事最高閒，十日沙泥不肯乾。走马看花虽未得，笔端风味似曾看。
空门寂寂澹吾身，溪雨微微洗客尘。卧向白云晴未尽，任他黄鸟醉芳春。
鸦背夕阳供晚哺，蝉迎凉吹试秋吟。倚阑尽见诸峰出，如对风流李翰林。
韩卢前奔宋鹊举，角逐海内如驱羊。干戈取之刑法治，举事夸淫惟快意。
莫因阆苑莺花盛，便忘尘寰道路遥。欲报人间相羡意，诗鸿为我赴青霄。
酷将嗜好片闲心，散作千岩万壑春。拚得一生看不足，险崖句里要翻身。
年颜气力渐衰残，王屋中峰欲上难。顶上将探小有洞，喉中须咽大还丹。
佩玉鸣銮渺列仙，空留高阁敞江天。地当水驿千樯集，名借词人一序传。
阴阴古殿注修廊，海伯川露俨在傍。一代衣冠埋石窆，千年风雨锁梅梁。
腰支天袅愁萦绪，玉佩招摇尚典刑。著意政须延永夜，新条明日定飘零。
晓天云静冷涵霜，满槛风清敌夜光。莫谓座间人不识，孤明孤影射虚堂。
战气民偏私斗勇，愤谈人笑老生常。不须更问匡时策，且看新诗压锦囊。
竹里柴门冬日辉，水边烟雾晚霏微。背霜石壁丹枫盛，待雪沙田青麦稀。
草草东园未整齐，却於看雪最清奇。莫嫌蹈湿青鞋子，自有琼瑶隔路泥。
天津桥上醉骑驴，一锦囊诗一束书。作客况当多病後，还家已过暮春初。
栖栖微禄岂谋身，扰扰移家学避人。高柳欲栽当外户，青山依旧借东邻。
嗟敌初来何草草，一夕崩摧如电扫。命逾破竹青离离，血溃江流红杲杲。
周天火候诳凡人，胎息萦为亦未真。紫府聚金龙火种，昆丘走玉虎泉新。
波涵洲渚初收潦，露浥蒹葭未作霜。到日何人先刺谒，二林开士在琴堂。
天兵一鼓下雎阳，旌旗整整阵堂堂。玉石俱焚君子隐，北渡来依日月光。
惠山暇日足清幽，更喜新知共我游。风过花林香骀荡，池涵亭槛影绸缪。
天宝年中立此碑，轩裳鳞次美当时。自從寂绝牛头梦，力振家声合在兹。
飘然世外更何求，终日桥边弄钓舟。回视老身犹长物，纵无炊米莫闲愁。
天欲游人不踏尘，一年一换翠茸茵。东风犹自嫌萧索，更遣飞花绣好春。
沈香火里笙箫合，煖玉鞍边雉兔空。办得煎茶有骄色，先生只合作诗穷。
燕雁匆匆云里过，白云无事总蹉跎。东风菡萏不相识，但典青钱换绿波。
几人错会先师话，吾辈元齐古佛肩。天遣放翁窮不死，茶山钵袋未曾傳。
华年误尽苦吟诗，斗角勾心未必奇。坐困愁城聊代哭，生逢盛世敢言饥。
清樽初倾甫入口，云缭诗肠春盈牖。玈矢在控狮欲吼，赑屃半卸重岩负。
吟君遗我百篇诗，使我独坐形神驰。玉琴清夜人不语，琪树春朝风正吹。
西湖南畔访诗僧，小艇浮游酒屡倾。犹是三人同眷眷，岂知一别各营营。
奚疆山水比东吴，物色虽同土俗殊。万壑千岩南地有，扁舟短棹此间无。
山郡人来水郡游，雁惊秋色向南州。日长意懒无消遣，醉劈芙蓉付水流。
十年知子愧不尽，始叹敦厚繇温柔。作诗但质天琴叟，掉头肯语刘鸺鹠。
爱竹旧时王子猷，造门忘主见风流。如君不但无锁钥，更向山阴具小舟。
殿春名谱压群葩，汲水金铜满贮花。无地栽培娱老境，有风吹送到儿家。
开门七事閒休问，承膝诸儿孝共当。只管相思剪成梦，蓬山小住夜添香。
静答光阴转法华，生涯更藉菊为家。山园隔树翻秋雨，石迳萦池浴晚霞。
岷山剡曲各天涯，死籍前时偶脱遗。三径就荒俱已老，一樽相属永无期。
云里觚棱引逸思，还同万瓦共参差。始知尘外空明地，能助人间磊落诗。
尧夫非是爱吟诗，诗是尧夫隐几时。尺寸光阴须爱惜，分毫头角莫矜驰。
香帏风卷月团团，睡起裁衣思万端。秋叶未红金剪冷，玉门关外不胜寒。
爽入冰姿欺国色，怅随哀曲黯京尘。三郎正爱霓裳舞，珍重椒房自惜春。
幸逃僵死榆关戍，相伴饥眠草屋家。种麦已迟天岂恝，一声晴意晓檐鸦。
啖桃难得刘郎幸，漱石争偕孙子同。自此沧瀛烟峤处，平添吟啸一村翁。
闲来此意本翛然，一点清愁出意边。亦似东君无定准，乍晴乍雨恼花天。
镂管思催吟韵剧，妓帘阴薄舞衣翩。当筵独愧探牛炙，俭府芙蓉客尽贤。
男耕女织桴鼓閒，四民不动安如山。原公端委穆天縡，歌谣处处同东海。
登楼辨远依稀树，放艇追风惨澹春。记取偷年杜鹃语，当时误作踏青吟。
残年孤寂不禁秋，醉自凄凉醒更愁。富贵空成守钱虏，吾今何止百宜休。
及第全胜十政官，金鞍镀了出长安。马头渐入扬州郭，为报时人洗眼看。
诗就多兼唐小说，客来与作晋清谈。所惭懒废无才思，输与山阴老学庵。
江山秀丽有奇峰，云水悠悠物外通。容足安夷寻达士，无缘寄语在乘风。
吴鲁燕韩岂别宗，曾无外御但相攻。当时周郑谁为相，交质将何服远戎。
笔无草檄新才思，刀有征蛮旧血痕。莫笑挂冠翻入幕，报师恩即报君恩。
云流电走何纵横，昏醉视之双日明。烈火烧林虎豹慄，疾雷裂地龙蛇惊。
尧夫非是爱吟诗，诗是尧夫有愧时。空受半来天下拜，却无些子自家为。
生日与君同一月，十年以长更难寻。不妨世有耆英会，更爱人谈岭雅音。
曾随织女渡天河，记得云间第一歌。休唱贞元供奉曲，当时朝士已无多。
大星中夜陨边营，箕尾宵乘雷电声。一死讵能酬圣主，九重早已谅书生。
想见先生喜见颜，登临今在翠微间。兹游便是扬州鹤，不用持钱更买山。
绕石林烟含古寺，寻花蝶影入山村。春宵岂比春朝好，一刻千金劳细论。
云满长空雨满山，凄凄风色变新寒。夜来白帝将秋去，万树淋漓哭不乾。
出门定向北郊行，半路招呼冷弟兄。群雁嗷嗷添鹤唳，幽兰馥馥共藜羹。
能传米芾书画学，稍忆卢鸿林鹤栖。繇来避世向金马，讽谏得君宁滑稽。
一簇檀栾爱者多，朝昏赏翫意如何。北轩小槛方栽植，东观新诗已咏歌。
地远守臣知妙选，时危壮士耻南征。罗浮说与潮阳近，盍拟离骚吊二英。
见说西湖又一新，小楼高阁巧相萦。江山何待人妆点，堪笑吴儿不老成。
樊素阿蛮皆已出，使君应作玉筝歌。可怜病士西窗下，一夜丹田手自摩。
秋千庭院人初下，春半园林酒正中。背倚栏杆思往事，书楼魂梦可曾可。
会时曾忆梅笼雪，别后常怀月照沙。到底多情是芳草，长随离恨遍天涯。
晚来走向营中宿，神思昏昏倦无力。五更睡重起身迟，饭锅未熟旗头逼。
湖上悠然度几春，勇抛荣禄遂天真。青蒲翠竹围华屋，白酒黄鸡命里人。
金波日暖浮鳷鹊，玉树春浓下凤凰。几度梦回清夜直，此身如在五云乡。
云木绸缪青羽葆，窦泉零落小珠现。重来且与看华表，只恐无人识令威。
滞雨浓云黯不收，漕歌声动木兰舟。星稀禁阙天初霁，水落长淮地始秋。
楼上清歌彻夜阑，四围花影泥人看。莺声如沸潮如酒，侵晓吴江雨作寒。
天工剪刻为谁妍，抱蕊游蜂自作团。把酒惜春都是梦，不如闲客此闲看。
只有闲情搜景物，不将客鬓惜流光。京华才子多文会，众许请词每擅场。
烧城赤口知何事，许国丹心惜未酬。归卧镜湖聊洗眼，雨余万壑正争流。
横翠桥南柳色稀，过桥春事那人知。君如就我问消息，新种海棠开两枝。
数竿修竹便为邻，有力任舂未是贫。世事空随流水驶，閒心自与白鸥驯。
诗家风调赋南熏，谁得程门法乳芬。我亦蓬莱旧宾客，月明沧海始逢君。
褵褷正重新开柳，呫嗫难通乍啭莺。犹有僧虔多蜜炬，不辞相伴到天明。
忘怀杯酒逢人共，引睡文书信手翻。欲吐狂言喙三尺，怕君嗔我却须吞。
归云冉冉送年华，鹤发萧萧不到家。已向九天沾雨露，好于平地乐烟霞。
浪激冰花潄大堤，山回云影照寒溪。一生怀抱无人见，又跃芦梢困马蹄。
两公庙食八百年，云礽何止人三千。出者处者恒有道，往往读书并力田。
意气风云倏如昨，岁月春秋屡回薄。上苑频经柳絮飞，中园几见梅花落。
去年对月庐陵郡，醉留歌舞蹋金沙。今年今夕千峰下，新磨古鉴动菱花。
金溪有梅花矗矗，平生爱之看不足。故人爱我如爱梅，来共寒窗伴幽独。
重阳事外晚凉时，溪水琤琮下濑迟。漠漠土花侵汉垒，淫淫山雨蚀唐碑。
省斋去国艮斋老，不独宣尼叹乏才。试数诸公有名者，庐陵那得两诚斋。
题坐喜逢陈仲举，据床好继庾元规。太平散吏无由到，倚听中和乐职诗。
空中咄咄安用书，身外悠悠固难计。山僧野叟到即留，麦饭葵羹贵能继。
步障雄誇十里图，销镕日夜费洪垆。绛缠秦树王元宝，黄泻河流冯子都。
马上警心书一纸，枕边抛泪雨三更。入关西去华清道，凄绝郎当铃语声。
随处看山一叶舟，夜深霜月亦兼愁。翠华此际游何地，昼角中宵起戍楼。
林中晏坐老沙门，岂愿临年触垢氛。正恐先生不得饱，欲令后死与斯文。
瞥然满屋飞金蛇，楼东楼西号火鸦。天鼓百面一手挝，百年老柱神斧加。
共据槁梧听夜雨，莫辞春酤醉流霞。明朝拟向天南去，笑指仙舟碧海涯。
车马年年陌路尘，安知六骥过窗频。云泉是处堪为乐，轩冕从来只累人。
正途未易荆榛辟，有谋勿惮时造膝。救溺拯焚奚可失，海南波宽老龙蛰。
荒凉宿草新碑字，蹭蹬高阳旧酒徒。落日西风莽回首，孤舟一棹过黄垆。
莫言地广频修怨，应念民劳早戢兵。国宝善邻君宝信，坐膺难老早升平。
片石才看勒汉铭，几番烽火照彤庭。腹心未见恢河套，肩背何缘割大宁。
剑南剩腊梅迎使，塞下新春柳映营。贵宠逼身头未白，七貂终嗣汉西京。
呖呖枝头鸟伴吟，此中有乐自堪寻。归来解读西昆未，顽艳章章护我心。
梦到江南花艳艳，书来乡国树垂垂。眼明正觉吴妆好，莫为微赪讶玉肌。
欲求巧笑如生时，歌尘在空瑟衔丝。神来未及梦相见，帝比初亡心更悲。
堂堂楚汉多蛮触，天下今经几秦鹿。向非孔壁断遗编，安得西湖芳草绿。
秋山面面翠屏回，孤石支撑说法台。想见高僧开口处，诸峰曾与点头来。
随意旛花剪缀新，杯盘草草簇芳辛。还欣好景平生事，赢得旬余分外春。
千江月色泻烟流，万里长空紫气浮。入夜涛声长似昼，列云花影不知秋。
昨别离魂不觉愁，钟催残月忆悲秋。思君空馆应无语，南望多情似水流。
遣吾降此惑吾心，所获为何猜至今。碌碌生涯难率性，存亡来去秘何深。
倏看媚白破梅枝，更喜娇黄著柳丝。春事斩新当客眼，可须山鸟报人知。
甫里先生穷到老，剩有诗文记林草。杞苗菊叶果何佳，自喜春风颜色好。
记得年时试别头，得君引我上瀛洲。当场独步眇余子，好手先拈第一筹。
丹阳太守意如何，先谒茅卿始下车。展节事君三黜後，收心奉道五旬余。
钥启重关喧暴徒，遮羞洒耻术都无。托辞且自归璇室，此局看谁能竟扶。
上墓天时云气低，鸺鹠声里日将西。试登丹凤山头望，开遍红棉是紫坭。
东风閒飏薜萝衣，水国苍茫共掩扉。砧杵晓声寒外尽，关河春色鸟边归。
潜江甲口楚天涯，芦荻舟中一两家。呼酒敕厨无一味，天鹅乱眼似杨花。
此君乃有宁馨儿，犀角丰盈玉不如。老去烟姿元耸壑，生来风骨已专车。
天颜咫尺降丝纶，海不杨波尘不惊。宣威久赖股肱力，折冲正倚卿威名。
莫讶经旬笑语乾，谁令插手斗筲间。长篇险语怀东野，俗状尘客愧北山。
公馀萧散步晴晖，正是韶光懒困时。官事暂能逃倥偬，物情深觉变神奇。
翰林子墨青毡稿，毛颖陶泓白发交。寄语诸郎须祓涤，一床书卷共衡茅。
湛如秋水大如箕，何事年来血乱披。烁破三千尘数点，阅穷万卷电交驰。
暮年身计酒葫芦，定是前身刘野夫。他日烂柯山下见，俨然一部黑髭须。
分流易作东西水，合曲须和燥湿弦。归语瀛洲众仙侣，明年羽驾会中天。
炉篆瓶花小阁幽，客来细与试钗头。卢同俗物安知味，七碗何殊饮渴牛。
扁舟晓泊画桥西，风满蓬窗水拍堤。落舟半山人未起，万蛙声里子规啼。
蜚声绮岁比黄香，卓荦观书莫抗行。天鉴日华曾献赋，羡君才调冠三唐。
淮南二十四桥月，马上时时梦见之。想得扬州醉年少，正围红袖写乌丝。
入山唯觉与山亲，鸟语花香识岁春。雨过紫芝生绣谷，风来朱草落云茵。
东风过雁带春声，半纸依然旧雨情。生事就荒抛橘隐，交情耐久有梅兄。
都云欲改瞢腾运，自笑何堪落拓衷。难测此中多少梦，唯知梦外短长风。
远水独归彭蠡阔，群峰都让小孤尊。江干閒步微吟久，自写新诗侑酒樽。
云居去地三千丈，缥缈真为云所居。却讶峰头多畎浍，宛然天半一村墟。
一枝横出小桥东，凡木旁边迥不同。未肯临风吐香粉，先将蓓蕾试轻红。
西望霞光东望云，划然晴晦此区分。小桥过尽盘龙险，回首高人多谢君。
去年重九共追游，今日西风两地秋。遥想登高南望远，茱萸满眼不胜愁。
江南一别绝音尘，蓟北初逢喜接邻。晋帖临来多俊逸，唐诗吟处更清新。
礼局旧文存杞宋，祖筵新曲度伊凉。老成不待诸生语，心视江湖即庙堂。
名与山高千古重，恩如海阔一身轻。门下少年初幕府，梦随诸吏上峥嵘。
已能外物知朝彻，未至非人尚夕饥。惊说凡亡犹噩噩，惯看星陨入非非。
胡马逸归常见画，塞鸿征尽著残棋。欲歌盛业赓周雅，须假清风吉甫诗。
芥花菘菡饯春忙，夜吠仙苗喜晚尝。味抱土膏甘复脆，气含风露咽犹香。
重过山寺借床眠，屈指前游已七年。文字转工身转困，被僧相问却悽然。
长堤冻柳不堪折，穷腊使君单骑行。苏合轻裘霜莫犯，铜牙大弩吏先迎。
懒向仙山苦乞灵，畏缘岩壑觅参苓。腰空北斗七星剑，手倦南华一卷经。
危行终哀世澌灭，胜天聊缓死须臾。孱躯便是兴亡史，可信诗人有董狐。
宇宙苍茫身暂寄，河山盘郁梦相牵。太平有荣谁能献，注目汾亭重慨然。
蒙顶纵甘馀草气，月团虽有隔年陈。吟魂半去难招些，愿得兰溪数片新。
梅蕊凌寒春欲动，酒杯无力病相关。朱陈自古同乡社，更约青云作往还。
置身白塔最高层，铜殿石栏由吾凭。登高望远目力胜，手扪星斗呼可撄。
长爱苕溪乍入秋，有时东去与君游。诗笺酒盏游何处，十里荷花一叶舟。
清响有时谐雅调，语言随意出天真。画船檀板西湖曲，何似林泉乐在民。
寄食舟车随处弊，行歌天地此身劳。迟回自负平生意，岂是明时惜一毛。
锦里先生乌角巾，园收芋粟不全贫。惯看宾客儿童喜，得食阶除鸟雀驯。
佩剑冲星聊暂拔，匣琴流水自须弹。早春重引江湖兴，直道无忧行路难。
妻贤子孝念遗训，下帷读书初发愤。十载犹闻佔毕声，九霄忽睹鲲鹏运。
玄都境界玉堂身，轻袅湘裙步晓阻。昨夜雨肥添酒晕，红情染得十分深。
空有丹心贯碧霄，泮冰亡国不崇朝。小臣万死无遗慨，曾见天家十八朝。
子美误信齐东语，感慨勇略招英魂。山川之灵载望秩，僭伪讵可同时论。
花尽红棉已失春，当年惊似陌头尘。垂成弩末探囊智，卧向风馀听晚呻。
春霖朝罢客西东，雨足泥声路未通。独爱千峰最高处，一峰初日白云中。
春归花药尚红酣，送子脂车马在骖。幕画向来多实用，事机今可付常谈。
天风吹我上层冈，露洒长松六月凉。愿借老僧双白鹤，碧云深处共翱翔。
书来恳款见君贤，我欲收狂渐向禅。早被家常磨慧骨，莫因心病损华年。
标格清高迥不群，自开自落傍无邻。天寒岁晏冰霜里，青眼相看有几人。
天民地主思前话，杜宇椒房剩变声。薤露易稀伤永别，几回洒泪感平生。
何事风波不闭门，担书归卧絮窠温。厌看冠盖京华满，犹及田园旧菊存。
花城送客未花时，悄向天陲发一枝。横柳深沉驿尘色，紫衣清出雪霜姿。
樽馀旧酿能成醉，书得残篇倖免烧。博物终为身外事，只应栖息赋鹪鹩。
久屈根从岩缝出，无名鸟唤野花开。抬头山上篷庐在，一掬清泉洒面来。
江梅正好怜清楚，桃杏纷纷何足数。只有银灯照海棠，海棠亦是娇儿女。
富贫一例枉劳形，举世栖栖为觅卿。咫尺眼前皆不识，行尸走肉塞聪明。
万里西游为觅诗，锦城更付一官痴。脱巾漉酒从人笑，拄笏看山颇自奇。
指点西来海上峰，此间魑魅我能逢。果何所补身先老，岂不怀归意已浓。
幽宫冯夷为予泣，酌尽海水百怪出。还我平生老蚌胎，许君醉卧鲛人室。
侍臣相忆松门远，归客还怜菊径存。清润要非山泽相，又烦一札下云根。
学问过时已悍坚，文章垂老未精专。薰琴何患无赓载，秋扇明知有弃捐。
怀人忆事非无故，侧身天地惊岁暮。此意王郎知我深，高歌往往有神悟。
雌雄在壳众雏分，养手当年纪渻君。饱履雪霜方出距，浅含风雾未成文。
鹁鸪知雨在桑中，雄逐雌飞自不同。胡粉未生轻蝶白，燕脂先绽野樱红。
柳花飞入正行舟，卧引菱花信碧流。闻道风光满扬子，天晴共上望乡楼。
永忆江湖归白发，本来银汉是红墙。清声不远行人去，此去瑶池地共长。
明月隋珠忽堕前，坐令衰飒意飘然。无端太史头抢地，安得扬雄赋上天。
驻跸当年帝子魂，鹃啼陵木不堪论。翠华影没馀云树，黑气烟沈向海门。
时说一篇新陆贾，横连六国旧苏秦。恃吾舌在吾何患，从古不无渠辈人。
长风霾云莽千里，云气蓬蓬天冒水。风收云散波乍平，倒转青天作湖底。
无求于世长精神，自净其心延寿命。野狐禅子落邪蹊，唯我痴庵独也正。
一怀天边两角云，岭头都见岭南春。莫怀小鲁东山意，祗是早来平地人。
南北吴山又越山，排云点黛洞庭间。乘舟秋水天空阔，拄策高岩径曲环。
未堪鹍化摇而上，肯类蝇营去复还。白璧深藏有余地，区区何必苦跻攀。
谁人独钓江南雪，雪满江南鸟飞绝。先生对雪望江南，嗅认梅花忍寒折。
雪闭巉岩石屋深，荒山岁月益骎骎。枉旋蚁磨人间世，难淬龙场死后心。
一时鹦鹉娱宾赋，百世甘棠美召诗。安得残春逢海上，尽须衰泪洒新枝。
秋来谁料病相萦，枕上心犹算去程。风射破窗灯易灭，月穿疏屋梦难成。
萧然环堵傍湖坳，半瓦参差半覆茅。钟鼎相传精古字，户庭不出玩初爻。
忆我初客天子都，西垣植此常千株。结花年年应吹帽，始信南邦事尽殊。
天閟灵泉与终古，奥区发诸宋樵翁。云屏石堞围鳌宫，瀑布三叠落芙蓉。
南湖秋水夜无烟，耐可乘流直上天。且就洞庭赊月色，将船买酒白云边。
短影月斜不满尺，清声细入鸣蛩翼。天人戏剪苍龙髯，参差簇在瑶阶侧。
君看红儿学醉妆，夸裁宫襭砑裙长。谁能更把闲心力，比并当时武媚娘。
孤村流水涨秋山，绿树风微鸟共闲。钓罢玉溪垂落虹，白云偏护石羊关。
一旦横经向儒苑，凤掖銮坡去非远。如今高卧尚琳宫，主父严徐见何晚。
月上渐生丛树影，泉微不掩暗蛩声。山居三宿无他美，只觉心如止水清。
妇语藁砧闬语罢，鼓行勿信傍人吓。明年汉淮春水生，凯旋笳吹来相迎。
入春只道寒无力，叵耐春寒不可当。好为花枝留十日，春阴阴后作春光。
家家置酒延鸡黍，便好卜邻花底住。中心自喜口不言，后日重来今且去。
梅花落尽杏花迟，终日廉纤细雨霏。不倒一樽消客恨，可令醒眼送春归。
诸生拜别收书卷，旧客看来读制词。残著几丸仙药在，分张还遣病夫知。
侯喜学诗新有声，坐中忽遇老弥明。故知麦饭与藜藿，不识虞卿醒酒鲭。
四楞无幕坐高筵，飒有寒风到鬓边。云阔莫愁鸿路隔，山空转使客心悬。
雕题部落三关控，尝胆君臣奄虑生。垂老伏波犹矍铄，五溪南去不胜情。
烟螺几点不奇绝，十年负此好日月。安得橐笔游湘浦，抉摘天地真秘密。
上林名字万年枝，高映宫墙侧映池。不是移根閒地种，岁寒情性有谁知。
邂逅京华岁欲阑，尊前论旧杂悲欢。十年离别空相忆，万里驱驰只独难。
依约峰峦似竺乾，崟崎岩洞老云烟。有时风雨无人夜，疑有猿声到枕边。
朋游上国多鹓侣，鞭弭中原有雁行。山鬼笑人君莫讶，楚舆犹为凤歌狂。
梓漆椅桐质本奇，用而为器始皆宜。倘令杞柳非柔顺，未必杯卷可得为。
易学如翁近所无，蔼然声问动江湖。蓍龟凶吉占如繇，爻象纵横画有图。
独处乾坤万象中，从头历历运元功。纵横北斗心机大，颠倒南辰胆气雄。
每出新诗共联缀，闲因醉舞相牵援。时寻沙尾枫林夕，夜摘兰丛衣露繁。
相栖相别不相关，黄雀飞孤亦大难。生处都无安可乐，何堪风雪纥干山。
与君今夜宿邮亭，迟晓东西各去程。记取短桥携手处，明朝都似梦初惊。
我游兰溪访清泉，已办布袜青行缠。稽山不是无贺老，我自兴尽回酒船。
盖世声名都在少，君看前辈合何如。我年若此成何事，白日还同过隙驹。
玉立诸郎总席珍，名登天府早荣亲。读书闻道超千古，教子如君有几人。
倚阁三杯婪尾酒，游园五色并头莲。独愁鼙鼓催春色，梦入东华只怆然。
飞花落絮最消魂，海燕归来日又昏。王谢堂前今已改，衔泥何处认巢痕。
生平雅志慕幽讨，其奈阴晴称心少。山灵定笑人无勇，此间清供雨亦好。
百丈山前佛寺开，春深缓辔一徘徊。落花细逐溪流去，好鸟低冲马首来。
扫开折竹仍三径，认得残梅祇数枝。不耐岁寒心事苦，滔滔欲说定从谁。
秋风谡谡楚江寒，路界通衢作尉难。四十年来双短鬓，三千里外一微官。
新谷未升陈谷罄，宵人托麦以为命。今年种麦如去年，去年满怀今空田。
郁金堂北画楼东，昨夜星辰昨夜风。晓镜但愁云鬓改，华筵俄叹逝波穷。
世守先姑德象篇，人多列女传中贤。若倡男女同权论，合授周婆制礼权。
平生自谓学无事，一死谅非君所难。到此彷徨犹不忍，国亡那敢计身安。
雾收江际天接水，日动山尖光漾木。倚楼拍手叫青天，一笑江横送飞鹜。
寒花彭泽门阑旧，好句柯山伯仲间。贫负清樽只三益，诗人错笑庾郎悭。
宵深犹自坐前庭，寂寞空山老树横。此际风生千尺坎，隔江波映万家灯。
苦忆仙人萼绿华，乞身遥入太清家。向来写恨余红叶，此去行踪有碧霞。
蜂喜春晴竞出笼，雪明篱脚眼看融。柳条借日还金色，梅萼因风动玉容。
阴阴榕叶覆寒梅，山径无踪尽绿苔。啼鸟自知安稳处，成群飞去又飞来。
意蛩梦中轻献璞，怒思天上去鞭霆。露华不泡何堪惜，独念名山未遍经。
即色即空殊过语，无君无父最移情。欲闻木铎尼山在，莫效西天瓦釜鸣。
郎省声猷蔼缙绅，看看步武到通津。合留北阙扶宸极，却向西溪整钓纶。
深著红蓝染暑裳，琢成纹玳敌秋霜。半含笑里清冰齿，忽绽吟边古锦囊。
一棹西湖意不阑，解颐风约水云寒。瀰瀰细浪篷边去，叠叠青山枕上看。
椽笔纪祥芳草颂，龙楼开笑正含饴。萝图况与乾坤永，长款三宫奉玉卮。
芳草池塘处处佳，竹篱茅屋野人家。清明过了桃花尽，颇觉春容属菜花。
皇都喜见天宇晴，好风拂掠条不鸣。幽人领袖二三子，适意涌金门外行。
闲舒侧理题长句，漫与胎仙纪往回。花径宿莺楼着燕，因思如愿赋归来。
缣缃空满石渠阁，鸿渐经成方有托。唤作酪奴真薄夫，雪乳云腴何可无。
渌水蜿虹影动摇，襟边冷籁散亭皋。诸天鬓色吹神雨，一壑琴声送海涛。
平生足迹穷遐陬，一麾更守湖湘州。西接悬崖五溪曲，南望渺极苍梧愁。
苍黄落日照荒苔，几树棠梨土一堆。究是阿谁遗蜕处，仅存弱息爇香来。
弹压江湖景有归，指麾物象思无违。不周风顶飞栏上，抚掌人间得失微。
瓷画瓷都早享名，更听瓷乐出清声。始知今古奇闻外，美妙犹多未发明。
宜中宋瑞眉高下，黄皓姜维意北南。张角巳消曹节恨，夏姬难饱孔宁馋。
白雪阳春同掩鼻，苍蝇盛夏共弯腰。澄清天下吾曹事，污秽成坑便肯饶。
翰苑风高节义章，不阿权贵志坚刚。栽培后进多名士，清品由来重玉堂。
回车半日赞公房，香积酥陀不一尝。可但山行休脚力，免教饥火燎枯肠。
我诗音节变巫巴，君向风流守故家。剥啄未嫌惊梦蝶，吟哦惟恐到昏鸦。
时和岁稔乐无边，大有堪书续鲁宣。居积囷禾皆万亿，伫看斗米只三钱。
山阳笛奏西樵月，薤露歌传大石篇。谁道人生只如此，两行衰泪落江烟。
黄云冻凝不成叶，十载江南无此雪。朱帘十二晓开齐，正值千山鸟飞绝。
西海正惊天狗堕，北人忽拥帝羓回。犹怜仙掌英灵在，能把潼关闭不开。
北堂五月薰风长，萱草花开金凤香。儿郎再拜献春酒，花气欲透斑斓裳。
雕舆藻卫拥千官，仙洞灵谿访九丹。隐暧源花迷近路，参差岭竹扫危坛。
一言悟主心犹壮，百巧成穷发自新。闻说监河收贷粟，定倾东海活穷鳞。
征袍月浴真英杰，白袷风流也丈夫。未有长缨堪缚虎，董狐锋下试吞吴。
空山钟鼓梵王家，小立西风数过鸦。秋色无多谁占断，长廊西畔佛桑花。
荷叶田田水满池，东堂真趣几人知。折华暇日寻园吏，竞渡经春习棹师。
争如作者多精艺，庾岭渭川俱着意。梦梁同姓表同文，却把信来更与字。
小葺蜗庐便著家，槿篱莎径任欹斜。为生草草僧行脚，到处悠悠客泛槎。
官俸请教供色养，芳樽沽得称閒吟。太平无事双亲健，为表当年忠孝心。
令人倚树立不倦，欹枕抛书起又眠。况复流泉当户外，匣琴终日懒挥弦。
老随千骑赴毗陵，骑吏朝来有喜声。未到常山三十里，此身已在浙中行。
燕莺飞处频回首，桃李香前合厚颜。昨夜东风贷庭竹，少容归梦到家山。
锁钥南门壮大观，珠崖一弃水声酸。断砖斑剥描蝌蚪，穴壁弯环认弹丸。
曳钤走卒天上来，立张大牓当衢市。黠胥骇愕顿两足，户长仰天攒十指。
厩马翩翩禁外逢，星槎上汉杳难从。定知欲报淮南诏，促召王褒入九重。
寂寞东林一老禅，殷勤念我惠佳篇。敢烦见在慈悲佛，为我投诚过去仟。
畿内经纶当大展，省中霖雨遍先施。赠行固我寻常事，总在图中几首诗。
使驿驰驱赋陟冈，等閒诗戏况逢场。清和在序芳菲歇，草色连天水满塘。
苍蝇到处难为璧，黄雀飞时可论环。尘世偶然那足怪，男儿脚底五名山。
一片苍山落案前，亭亭孤塔影婵娟。林花乍落犹含露，池水新生即有烟。
临水钓舟横荻岸，隔溪禅侣启柴关。觉来依旧三更月，离绪乡心起万端。
山市晴岚天打围，一村鸡犬正残晖。稻田高下如棋局，几点鸦飞与鹭飞。
可堪作孽是苍天，吴楚萧条劫火然。亲旧相逢头尽白，波涛且喜命能全。
白发凭鞍一老翁，出门漏鼓尚冬冬。凄凉旅思传呼里，零落新诗假寐中。
不信异人能到此，正怜春意已归还。吹笙化舄知君事，犹恨来游先后间。
昨日访我破屋下，具鸡一只酒一卮。子起却盘筋不举，吾亲未省曾食之。
入关不守旧山河，汉用张良作网罗。垓下不知兵已合，夜深方讶楚人多。
两台有径可跻攀，老树长藤荟蔚间。渔钓自忘天子贵，风云何似客心閒。
词垣荣被宠恩新，朱绂朝来拜紫宸。抗手暂违丹禁侣，驰心长恋白头亲。
抱疴归来思渺然，故园朋旧意堪怜。十年问学寻真谛，半夜论心得妙传。
净比禅心月上女，妆羞丽质水边人。紵袍羽扇吟相对，笑杀思王赋洛神。
晚岁深交能有几，相逢烂醉莫辞频。新条更有明年在，重与东风作主人。
笔下峦霏乍有无，千林萧瑟远峰孤。王孙当日归何处，传得秋村暮霭图。
匀和豌豆揉葱白，细剪蒌蒿点韭黄。也与何曾同是饱，区区何必待膏梁。
此赐何敢望此老，况有新诗非草草。再拜为之惊且惭，锦章玉粲斗新好。
何处无云不是门，藏锋不露理难论。雪峰未尽玄沙意，惹得村人村又村。
无端胃瘵因疏酒，一任身贫不到诗。佳句应从佳日得，春风桃李系人思。
几欲扁舟载雪来，可人风月相逢莱。因思渭北吟春树，消得江南寄早梅。
旅梦乱随蝴蝶散，离魂渐逐杜鹃飞。红尘遮断长安陌，芳草王孙暮不归。
酒伴掀髯呼博塞，歌童炙手暖笙簧。盈盈相望还相忆，剡曲溪边兴未忘。
拨乱乾坤老贼精，天教化火自焚身。贼心贼行难磨灭，二月依前是仲春。
下豉蓴羹夸旧俗，供盐梅子喜初尝。乌靴席帽知何乐，自古京尘眯眼黄。
忽得凶音泪不收，可怜英气陨荒幽。天垂北斗夜台静，虎啸西风坟树愁。
碧眼胡儿拜武皇，贡书犹托岛中王。直陈藩国流离状，曾有吾家侍禦章。
吾曹赋性习茶蓼，敢说苦硬终回甘。故人精爽俨临上，饮此后死容无惭。
不羁风韵有萧郎，白傅新诗已满筐。烟薄露寒虽写瘦，自态清节也凌霜。
日日言归未得归，白头才是入山时。依前却趁逍遥出，惭愧山灵我不知。
好花一岁几回开，喜见东篱旧信来。不惜移根到邻里，离披也入画堂栽。
蚤向文科分甲乙，尝於命历校庚辛。穷通定分非婴虑，惟有交情久益亲。
敢对异邦观禹甸，却从外域识尧民。可怜高处无寒夜，不信环球遍地春。
荐福老怀真巧便，净慈两本更尖新。凭师为作铁门限，准备人间请话人。
闻道琴台只断丘，知音去后更谁游。人琴一恸千秋泪，台筑双空万念休。
八幅丹青速置邮，谁知半落馆人廋。从教今古同佳话，妙画通灵顾虎头。
山翁种树不差择，桃李无穷杂松柏。风吹阳和入芳根，万白千红映苍碧。
酝得秋泉似玉容，比于云液更应浓。思量北海徐刘辈，枉向人间号酒龙。
年来於道觉差近，此心颇已忘欣愠。吾儿亦复能此诗，镊白老人休更问。
故里萧条一望间，此身飘泊叹空还。感时有恨无人说，愁敛双蛾对暮山。
五月独为长道客，沧浪自有濯缨人。谁知雅意在丘壑，惭对箕嵩愧路尘。
锦石双星下翠微，忽看移入小岩扉。灵光夜静归山迳，翠影秋寒上拂衣。
雨似悬河风似箭，风号雨驰寒刮面。何处巡城老健儿，城上讴吟自哀怨。
声如蛾唱更悠扬，透縠穿纱喙许长。莫倚传呼工噬啮，须知十月有清霜。
皇恩浩浩海波宽，谩说山城借枳鸾。九译梯航同捧日，彩凫飞处即长安。
临摹虽工神气失，枯枝断梗将无同。书法与世相流转，识者观此忧忡忡。
非关月季姓名同，不与蔷薇谱牒通。接叶连枝千万绿，一花两色浅深红。
故山千里几时回，又见初阳动琯灰。酒不逢人还易醉，诗如得句偶然来。
抱瓮文人甘守拙，焚鱼学士最知几。谁堪白首华轩恋，误却纶竿沙水矶。
千里谁家吹玉笛，一缄何处觅飞鸿。松堂笔砚封尘久，欲赋閒居愧未工。
径荒随处长蓬蒿，忽告通幽且尽薅。已问花翁移郁李，竟从金母折蟠桃。
大明宫内宴呼韩，出水芙蓉鉴里看。徘徊顾影花颜靓，绰约丰容广殿寒。
忽转乾坤开世运，恰宜杯酒醉重阳。新凉祇道秋光好，又见南归雁数行。
淫霖旬日横流沾，市井郊郭皆渰淹。林实坠落谁撦挦，麻麦散乱如删鎌。
莫将庞大作荍团，庞大皮中的不干。不怕凤凰当额打，更将鸡脚用筋缠。
我来看画瞻仙容，丹青古殿开天龙。檐卜花开日亭午，妙音破睡闻鸣钟。
子分黑白似精兵，相对沉吟手自停。一着要须寻活路，旧曾险处莫重经。
一棹湘江去不还，杜陵高峻苦难攀。曾侯老眼分明在，解道涪翁学义山。
未卜柴荆临峭绝，且谋蓑笠钓荒寒。闲人尚媿沙鸥在，始信烟波得意难。
惊欲引雏先出谷，马才生骥便离群。新诗却要多拈出，突过郎罢张我军。
竹外梅花耿玉颜，凛然冰句落霜纨。莫将轻扇趋炎子，留作人间六月寒。
昔年蛟龙忽变化，怒蹙山巅压州境。山灵吐怪助豪强，地轴狂推如转梗。
离杯醉擘丹砂颗，纤手娇传碧玉盘。明发幽州千里外，竹笼遥寄也应难。
一船在後忽搀前，前後篙师各粲然。山入春来肥更秀，向人依旧耸寒肩。
端委枢庭赞化工，制胜谋谟谈笑中。九扈告成村墅月，一尘不警戌楼风。
爱憎不尽难求道，人我仍存枉拜师。你意不能随我意，我心怎做你心师。
松阴野庙将春社，茅屋人家正午鸡。眼底韶光尽诗景，酒庐僧舍漫留题。
又是新凉透薄罗，鸣蜩嘒嘒上庭柯。晚来一阵风兼雨，更觉空阶落叶多。
鹿头山色郁苍苍，危堞凭高还受风。三分自是皇天意，不使蜀汉毕其功。
菊泉敬藉金樽献，蓬饵唯将雪盌盛。偻指潞公庚甲会，如先一岁是同生。
晓携手版中书堂，春风满身芝术香。物无疵疠清书长，倘有囊有医国方。
残匪馀烽能窜扰，异端邪说莫惊奇。来年形势应尤好，为告冥冥勿更疑。
尺素忽惊来梓泽，双金不惜送蓬山。八行落泊飞云雨，五字枪鏦动珮环。
主宾无间诸尘净，心目相忘万象空。橙熟手香吟笔滑，余情渺在夕阳中。
趋庭愧我缪知鲤，證父怜儿那得羊。浅啜饭馀深自省，再生天地属君王。
地名长柳柳初长，下马临泉却坐床。客舸傍沙收百丈，野禽窥水竞双翔。
江山信美非吾士，浪迹天涯亦自奇。珍重鸿泥藏箧里，他年馀味在依稀。
月寒缑岭来笙鹤，春蔼慈州忆枳鸾。笑指方壶最深处，凌空霞佩玉珊珊。
澹烟苍翠笼高树，密竹交加隐曲堤。水调向终人欲醉，夕阳稍近戍楼西。
亭皋寂寞伤孤客，云雪萧条满众山。时命如今犹未偶，辞君拟欲拂衣还。
陈桥陪乘五人同，剑铗休弹礼过丰。骥足争先长策下，蛇脂乾尽旧山中。
此去东山与西山，白石齿齿松柏顽。或劝蹈海未忍去，且歌惜誓留人间。
平时花酒费诗催，块坐愁城谁为开。六辈妖姬十从事，先生亲遣斩关来。
魂销闽檄千山路，泪挽银河七月天。会葬谁欤铭郭泰，固应无愧翠珉镌。
彩云忽送凤来仪，姑射神光照座辉。謦欬回春方起蛰，轩车促驾已歌骊。
江山流寓文章在，今古浣花笾豆留。浩荡南征终不返，寒潮夜雨没沙鸥。
药洲曾忆执经游，一别梅关十二秋。疲病风尘犹闭户，飘零南北自登楼。
清风明月终还我，守义怀仁不负郎。行止非人乃天定，孟轲何必罪臧仓。
古人精严有真放，下手得快天机张。六朝文士不解此，散叶骏马驱跛羊。
万枝松裹一篝镫，知是山房第几层。静夜数声清磬响，上方应有诵经僧。
迤逦平沙一径通，驱将溽暑仗金风。人行翠陌青畴里，秋在绵云絮雨中。
汉家宫殿荫长槐，嫩色葱葱芣染埃。天仗龙旗穿影去，钩陈豹尾拂枝来。
溪流抱玦园亭里，三面栏干压清泚。养花种竹今几年，红红绿绿皆风烟。
朝晴独见扶犁叟，人生合作无犁耦。不须识字只耕田，酒杯也到扶犁手。
木槿篱边络纬哀，卧看河汉远天回。西风不管扁舟客，吹下楼头笑语来。
此身陷入酽寒中，血脉归心迓谷风。雪妒冰猜情愈白，云酸日涩笑犹红。
风叶鸣窗已复朝，唤回归梦故山遥。酒壶暗淡浮尘集，药鼎青荧败叶烧。
苍穹谁战苍天裂，暴雨怒泻若铁石。飞蝗巨矢神羿惊，訇然击地穴一尺。
愁生横笛新歌管，梦绕衔杯万酒村。好与断肠人送别，当年张绪不堪论。
草草相逢袂遽分，人中淳粹比崔群。一编绿字欣初觏，三叹朱弦久不闻。
欲杜妖邪乱治天，端须明镜向高悬。冤茔遍岭存真证，纪石满台镌儆篇。
一张五色石湖云，天上吹来堕小轩。化作虹桥倚钟阜，渡将老子到吴门。
五凤习习起兰泽，龙篆新盘大府历。黍臛松醪次第陈，野老欣然爱冬日。
用法倘乖钦恤意，居官何补圣明朝。却惭才薄虚縻禄，唯待秋风旧皂雕。
银河谁挽落层空，散作琼蕤六出同。和气已随阳气至，人心自与帝心通。
齐人野语纷多故，海客谈瀛每浪传。今日君颜亲咫尺，秋风箫鼓竞导前。
而今欲识住庵人，万象这中独露身。妙喜为写此庵榜，要与太虚近邻。
老妻汲涧芼葵蕨，丁男负刍仍扫除。诸公富贵或肯顾，结驷野服来吾居。
农时阅月天不雨，嘉谷丛中龟兆生。云势只随风聚散，鸠声空报客阴晴。
霞衣冉冉媚东风，绿锁窗前重识面。酒酣春笋理琵琶，曲终依约含幽怨。
两头纤纤柳叶书，半白半黑鹭间乌。腷腷膊膊失水鱼，磊磊落落大丈夫。
擒吴才了合封侯，何止区区古蔡州。一着高时全国体，十年危处与心谋。
为有英威抵虎符，土花蚀处有模糊。将军破楚功多日，别铸黄金斗大无。
我诵怀沙自疗饥，时时间出危苦词。鸣蛙两部颇娱听，钜竹千竿端相持。
每看风月非人世，错认江山是画图。谁解吟诗追李杜，何须涉海访蓬壶。
莫笑四携亭未具，且环十鼓坐同斟。更须少待桂花发，林下舂容把臂吟。
当年一别各天涯，回首征尘路已赊。碧海浪中腾骏马，黄金台上噪昏鸦。
平生本质今如此，老去未能污一毫。俯仰仲尼磨不磷，百年天地鬓萧骚。
轻飚卷空云幂幂，水影天光同一色。满樽浊酒愁不醒，怅忆松江万里行。
只将萧酒与温醇，敌尽千花百草春。欲赋清诗写深愿，却疑潜笑白头人。
千里归来人事改，四年辛苦旧容非。只应亭下青云盖，依旧苍腰耸十围。
道包众妙起经纶，粒粟中藏天地仁。五石匏徒夸彼大，一瓢饮有乐之真。
刁斗声中起塞氛，词臣亦复张吾军。王师神武原无敌，儒将风流更不群。
官閒时醉秀溪春，醉里吟诗字字新。欲报自惭无好语，年来胸次亦埃尘。
寒连水石鸣渔墅，猛共松篁压寺邻。酒渴已醒时味薄，独援诗笔得天真。
乾德初升九五爻，使臣颁朔到南交。尚方瑞兽新裁服，炎海人鱼定入庖。
年来梦断百花场，安分农桑万虑降。为喜麦青行暖迳，因看蚕出倚晴窗。
久以嘉谋赞迩英，暂分东淛慰苍生。闲携僚吏挥金盏，更遣娉婷吹玉笙。
卢郎到处觉风生，蜀郡留连亚相情。乱后江山悲庾信，夜来烟月属袁宏。
忆初起家声烜赫，翰林主人嗟莫及。只今若使翁不亡，再试南宫期第一。
风浪而今自忍闻，尚甘客隐大江濆。酒家债负将偿足，诗境情怀任醉分。
平生百不偿所愿，惟爱秋英愿独偿。何以报之花九锡，谁其云者雁孤翔。
乾坤噫气三百年，一风扫地无留钱。万里江湖想潇洒，伫看春水雁来还。
未来过去及见在，兹图一一镌毫丝。为援秘典成此诗，天华如雪纷兰栀。
孟子荀卿同一传，竟将才士作舆台。遗文五十三篇在，夏道原从附会来。
珍簟华灯夕阳后，当垆理瑟矜纤手。月落星微五鼓声，春风摇荡窗前柳。
古于生死验交情，何况台欹沼渐平。不是刘君同郑老，苔深草合断人行。
莲焰扑残惟种李，金波卷尽只铺银。玉皇应是怜尧父，不做无宵已四春。
一青掉舌肆奇伟，谈天上欲穷钩钤。姬传嗜古不尼古，菁英榛莽从夷芟。
碧水盈盈静不流，来从云上荡轻舟。绿荫浸到湖心里，时有清风送白鸥。
已觉腾霄耀鸾凤，可怜撼树困蚍蜉。芙蓉清水天然致，长爪儿郎空自愁。
横山当面横作屏，背拥莲华互相映。林林万石相拄撑，倚插半天欹不定。
莫把閒愁向客谈，且看晴雪映疏帘。欲听夜雨无篷艇，更种红蕉碧苇添。
千年帝子朱帘梦，一曲仙人铁笛腔。若问山翁还瘦否，手持渔竹下寒江。
小园残雪龁垣衣，瘦尽风情百事非。江上雁啼红板冷，天涯人远素书稀。
呕啊唱与那呜咿，百草拈来斗不知。日晚骑牛未归去，指前坡笑又嘘嚱。
绣帐鸳鸯对刺纹，博山微暖麝微曛。诗成若有红儿貌，悔道当时月坠云。
龙门竟比禹功高，亘古流沙变海潮。万国争推东道主，一河横跨两洲遥。
玉泉古刹须留客，峡水安流好向东。祖帐联翩催棹急，临溪洒泪落丹枫。
碧落初明月未收，露华香滴杳梢头。玉阑干外东风暖，人在重云第几楼。
雪虬轻骏步如飞，一练腾光透月旗。应笑穆王抛万乘，踏风鞭露向瑶池。
但欲便坐易瞻玩，不知壁古难移徙。岂无剥落一寸余，我愿宝之若琼蕊。
一朝悟道归去来，依旧紫云锁林屋。武荣贾客来洛阳，手携尺书叩岩谷。
处处清砧砌砌蛩，客眠不着五更风。起来推户寻诗句，一树秋声月色中。
门前桃李添新径，井畔梧桐长旧围。好在江南王钓叟，为君时复晒渔衣。
洪波汗漫作孤悬，锦缆长牵向日边。诛纣天曾赐黄钺，避秦何必藉丹仙。
幸有远云兼远水，莫临华表望华亭。劳君赠我清歌侣，将去田园夜坐听。
近来逢酒便高歌，醉舞诗狂渐欲魔。五斗解酲犹恨少，十分飞盏未嫌多。
别后相思瘦玉肌，不堪重著看花衣。恨君得似梁间燕，社日辞家社日归。
良夜禅房款一游，义心相与重山丘。少陪文字赓酬乐，顿释胸怀鄙隐忧。
日影映波如散绮，禽声一串似穿珠。才庸徒抱耽诗癖，赚个诗名啖得无。
松楸先垄夜号风，寂寞山阿又殡宫。万卷遗书心有痛，百年同穴梦难空。
空室四壁生白光，素衣一袭偃在床。谁持蔷薇寒带露，香瓣轻跌残鬓旁。
山川阳羡由来胜，谣俗延陵自古淳。曾是倦游羁旅地，送行增羡两朱轮。
南极斗寒双剑在，大江天阔片鸿还。亦知七略君家有，夜色青藜未可攀。
一箭射落天边雁，千人万人著眼看。不知此箭自何来，湖南长老何曾见。
背郭诛茅草盖堂，边江种柳树为墙。舟中梦醒闻春雨，楼上诗成坐夕阳。
得意中人嫌太雅，眼胞上捧为多般。从今邂逅逢花处，要似茱萸子细看。
梅送清香到酒边，东君伎俩已先传。稜稜梢外殊无冷，点点花中各有天。
官序隐登台阁上，梦想遥寄水云中。扁舟我亦谋归去，暂向岩前作醉翁。
那堪皠皠头堆雪，几致悠悠口铄金。安得英灵常入梦，慰予生死不渝心。
得汝相依若友朋，无端鸣啄顿伶俜。莫亲野水应生梦，几立斜阳不整翎。
送别西亭车马尘，天池回傍欲迷津。画船龙尾何时发，丹杏梢头漏泄春。
杨柳家家去下湖，有歌有哭其闉阇。新孀少妇深深拜，却引新夫拜故夫。
大法西来至此成，莲花在口说纵横。高堂广院庄严地，日日钟声报国清。
阿同尔来新诗多，句法不减水部何。盎然醺人如酒美，梦回牙颊闻余旨。
山口潜行始隈隩，山开旷望旋平陆。遥看一处攒云树，近入千家散花竹。
无为画外敲新稿，似可窗前数落英。呼酒添茶人未老，樽边有月记高情。
蛟虎山川冠海雄，天钤上浙更无东。钩援七省边防要，琛赆诸蛮贡舶通。
水乡清泠落梅风，正月雪消春信通。昨夜园林新得雨，杏梢争放晓来红。
骚客芳馨兰九畹，仙人掖垣梧十寻。酒阑曲终车辙远，秋色不如离思深。
带雪山川增绮丽，向春梅柳自欣荣。好将十咏图归去，稳步花砖继李程。
落叶飘萧满渡头，共携诗酒泛深幽。一痕灯影湖堤远，万顷鳞光夜色柔。
江头萧萧春色暮，柳阴游鱼饱飞絮。芼羹箭笋美如玉，点豉丝蕝滑萦箸。
雨到临川愧罔功，只凭心事对苍穹。江乡又喜今年熟，一笑归田作好冬。
忆昔金闺忝后尘，莺花窈窕禁园春。身随红日当霄汉，笔绕青云动鬼神。
亘古岭旁冬不到，从今湖外岁无饥。来年此日吾何适，蓑笠寒江一钓矶。
睥睨大海如江然，杯渡佛轻篙渡仙。休负知津惟我是，且从登岸看谁先。
慈恩得隽绿衣归，凡客南来罕似之。名氏已标希吕第，文化要继幼安诗。
鼓角因风飘朔气，旌旗映水发秋光。河源收地心犹壮，笑向天西万里霜。
狂秦以降逮刘氏，不翅枯响随风行。黄茅白苇堕一色，编贝联珠夸九能。
烟波不尽诗人意，云树偏多故国情。画角又吹黄叶落，可堪千里咏残更。
冷香消尽晚风吹，脉脉无言对落晖。旧日郭西千树雪，今随蝴蝶作团飞。
雷劈霜欺旧日痕，铁干苍老仍有芬。敢对隆冬露轻笑，傲骨冰襟是梅魂。
落帽谁容趋府客，佩萸偏忆住山人。青云欲借卢敖杖，莫笑支离一病身。
四围山色渐模糊，野径悄然一店孤。可惜不当明月夜，银晖图里树千株。
我昔与梅同谪堕，随分世尘聊赎过。薰天肉食休问渠，万古清芬首阳饿。
风吹雨洗玉猗猗，云捲霞舒锦陆离。竹夹桃花花映竹，雅如翠障绣西施。
万山束路通千里，二水分流各一边。蜀道传来还觉险，高歌一曲使人怜。
澹月疏星夜气清，遥闻砧杵动层城。微虫不与无衣事，也作人间促织声。
握瑜怀瑾宁希汝，斩棘披荆莫让人。我亦愿儿稍愚鲁，安排铁血骋风尘。
昆崙壮压胡尘断，弱水清翻汉月流。若使巡行皆汝辈，远夷那系庙堂忧。
毗蓝园里不曾生，双林树下何曾灭。不生不灭见瞿昙，眼中又是重添屑。
元正不贺自清衷，睿札频颁念两宫。天相吉音来自北，便知孝悌与天通。
绿杨城郭花千树，传烽不到梁州路。流寓难消敌忾心，伤时只合随缘住。
寸田尺地可长久，此诀刘郎却未传。他日驭风蓬岛去，谩留陈迹在山巅。
婆娑世界何方往，回首归程满落花。更上溪桥人不识，北风寒透破袈裟。
宁神定虑听造物，到此收拾甘归藏。门前风月正清朗，符到即去庸何伤。
锦江家谶声名在，金榜巍科姓字香。典贡春官来岁事，芝香趣下瑞芝堂。
封掌丝纶罢记言，职亲黄屋傍尧轩。雁行飞上犹回首，不受青云富贵吞。
精舍诸生朝问道，郡斋一叟夜论文。絷维不可成分袂，搔首江东日暮云。
曾向蓬莱宫里行，北轩阑槛最留情。孤高堪弄桓伊笛，缥缈宜闻子晋笙。
海棠睡味三分足，豆蔻含情一点通。别有名花芗泽好，枕函边散粉脂风。
醉投青山上九曲，吴王故宫压崔嵬。寒潭已无昔光景，凉殿欻变今楼台。
传道吴王度越时，三千强弩射潮低。今朝筵上看传令，暂放胥涛掣水犀。
抱香眠蝶忘朝暮，罥树飞花惜去留。谁把鸳鸯颠倒配，青天易补恨难休。
力学本为明德计，能文祗是立言工。琶琵亭下悉情远，付与长江写不穷。
风骚阃域自难亲，随世声名未必真。更远更疏应不在，山谣水语记精神。
三省壁中题姓字，万人头上见仪形。汴州忽复承平事，正月看灯户不扃。
左规右矩性难耐，偶尔涂成太无态。随我纵横适我胸，胡暇徇人之所爱。
摇落丹枫万绪哀，振衣长啸最高台。千家断杵先秋落，八月飞涛动地来。
晓入瑶台露气清，座中唯有许飞琼。尘心未尽俗缘在，十里下山空月明。
云路分飞二十年，相逢鬓发各苍然。柏台直指心如旧，粉署郎官职又迁。
南烹蛙黾颇腥臊，北食羔豚亦太豪。老觉閒身便野蔌，口头虽苦意殊高。
越绝孤城枕海湄，越王亭下景迟迟。云埋夏后藏书穴，草没秦皇颂德碑。
君收此马画者谁，凝豪苦意求其骨。尺缣飒爽毛鬣动，凌风似欲真驰突。
悠悠岁月祇添老，靡靡湖山已倦游。只有思亲双泪眼，寒江忍付水东流。
行尽三江与五湖，江湖元只近吾居。一陂秋水熔银汁，万里青天落玉壶。
朱雀入炉三亩静，黑龟伏鼎一生闲。昭昭妙理余知得，只欲藏机隐旧山。
艳繁谁卷真珠看，香好曾歌琥珀闻。深染鲛绡笼玉槛，莫教飞去作卿云。
鸰原一别怅经年，海峤苍茫别绪牵。今夜西楼明月好，几人联句斗清妍。
小溪一曲绕山绿，虎绕龙蟠记丹熟。空想云軿佩玉鸣，夜深屋角风吹竹。
胡儿骑马走长安，开辟中原海境宽。洪水乍平洪水起，清光宜向汉中看。
我闻老翁如此语，暂尔停舟坐修渚。圣人有作朝明堂，五日一风十日雨。
破氈吟雪拥清寒，有客虬髯急如疳。岁月苍茫千里暮，乾坤博大岁人闲。
图画依稀谁蘸笔，乾坤寥落此登楼。冰壶濯魄存真面，写照还堪色相求。
今年古寺摘芙蓉，憔悴真成泽畔翁。聊把一枝闲照酒，明年何处对霜红。
蜀岭秋风鸣寂历，缑山明月下虚无。稻粱不逐群鸡乐，眇眇高情未易呼。
山翁何处是便宜，正是溪头雨足时。水鸟傍人飞又去，一湾新绿绕长堤。
鲁戈难挽日西斜，沉醉孤吟送岁华。圆缺莫凭脩月斧，飞腾不系泛星槎。
终日看山忘坐臣，有时扃户锁风烟。寻花问柳如乘兴，且莫轻回访戴船。
桃源仙境难重觅，棘地铜驼未忍看。际此苍茫身世感，且挥琴韵强心宽。
嗟尔何为独如此，业果已定磨不去。佛灭到今千万祀，只在江湖挽船处。
千古名文拜石头，艰难历尽几经秋。怜他一把辛酸泪，总算当年未白流。
小几安花如有约，幽禽入户似无人。更烦翠袖围佳寐，茗碗炉熏事事真。
川岳何年如带砺，墉壕终古似金汤。边氓得离干戈苦，一饭犹应祝圣皇。
百年世世几同袍，此日追趋爱我曹。残话半从幽梦续，壮心宁觉畏途劳。
晴窗馀事写黄庭，换得鹅群满蓼汀。分付小童安笔砚，墨池深对远山青。
洙泗渊源一线寒，再从伊洛起涛澜。偶看上蔡先生语，满目淙淙八节滩。
任抛巨浸疑无底，猛过西陵只有头。至竟朝昏谁主掌，好骑赪鲤问阳侯。
裘马当时满汉关，故人谁不羡红颜。只今湖海穷相傍，可道风尘老自闲。
霞绮明时花灿烂，雨云拖处墨淋漓。何须幻出中书手，移向皇家草诏辞。
一年三百六十日，日日三椽卧衰疾。旁人揶揄还叹咨，问我如何度四时。
过江日日水与山，诗人得趣如得官。白云遥在太行北，何日归舟下石滩。
余镪不供春后醖，夹衾犹怯夜来寒。征夫莫怪车音涩，自是愁多行路难。
沙豀豀上看梅夕，苔径凉月晕黄。何事重寻老吟伴，为难同入少年场。
夜静仙人吹凤笛，月明帝子下雪旄。佩环寂寂中庭晓，时有胎禽唳九皋。
巧胜金花真乐事，堆盘细菜亦宜人。自惭白发嘲吾老，不上谯门看打春。
平章许事真难可，付嘱斯文岂易任。感激面东垂涕泗，高山从此少知音。
一段精神肪玉润，数松掩映翠屏开。知心藉尔岁寒友，每到花边不忍回。
晓听君臣庆贺时，六街如书不曾迷。普贤境界应垂问，手诏来时见紫泥。
汉江堤畔草芊芊，蜡屐登山醉欲眠。天际香垆君自见，可能身染玉京烟。
绿杨枝外是天河，梦掐仙音梵谱和。识得人间离索苦，玄霜捣尽误姮娥。
语逢慷慨多经世，诗有推敲每起予。咫尺相违竟三载，教人频望只轮车。
湘水潺湲时入梦，草原空阔任飞雕。功成意向东山卧，一曲高吟守寂寥。
山翁何处是便宜，若个便宜合属谁。千古英雄夸好手，到头都没个人和。
北风日夜吹雨急，空村泥深屋茆湿。凤皇览德乃下集，可怜飞萤常熠熠。
冻笔难成授简章，寒光先到读书堂。乱飘扑面如平叔，几点侵眉似马良。
肯唱骊歌送春去，悔教羯鼓彻明催。烂开赚我平添老，知到来年可烂开。
天香染就山龙裳，余芬却染山水乡。青原白鹭万松竹，被渠染作天上香。
新来诗思与秋清，野径无人适意行。道尽青松知小雨，隔林怪在竹鸡鸣。
岩树交柯如有意，欲将密叶蔽溪门。紫府沿源应不远，未知相去几程云。
天香晓降闻仙乐，南海秋来见寿星。黎庶更思瞻盛礼，待封日观禅云亭。
动静於人曾两意，升沈如梦亦都忘。但悲垂老恩无报，泪眼瞻依日月光。
茫茫四州起战争，苍生何日晓升平。大江一把狂浪起，斩尽妖魔济众生。
凤凰台古江应绕，鳷鹊楼高月自悬。省寺故人元不少，南音谁附北鸿传。
胜地名蓝代有人，惟公传得国师真。苍崖翠壁风流在，杰阁隆楼指顾新。
诣匦投疏有几人，铮铮铁骨出风尘。可怜酒会高谈后，濯足沧浪作隐沦。
倾朝朱紫正骈阗，红杏青莎映广筵。不道楼台无锦绣，只愁尘土扑神仙。
谁从复日赋天根，笑我江湖逐客身。十载波臣供履袜，万年嵩祝向枫宸。
凄凉楚些缘吾发，邂逅秦淮为子留。寄谢西湖旧风月，故应时许梦中游。
隐隐飞桥隔野烟，石矶西畔问渔船。桃花尽日随流水，洞在清溪何处边。
豪举当年气吐虹，即今憔悴一衰翁。寄怀本自俗尘外，移病何妨寒雨中。
寄语悠悠行路人，乾坤设险君勿嗔。胸中芥蒂未尽去，须信坦道多荆楱。
断冰漾漾立閒鸥，偶尔看山到渡头。浊酒一壶随处醉，老夫不典鹔鹴裘。
湘绮楼空楚水流，萧萧斑竹迥生愁。何如憔悴姜斋老，著罢黄书望九州。
不但千年无朽蠹，能令满殿有芬香。要将盛事传来世，画出梅花十丈长。
下走诗坛分一席，联吟过半白头人。义熙经历情怀合，衡泌逍遥杖履春。
娟娟素质寄孤标，出浴仙娥湿未销。弄影自知迎日早，凭虚特觉去尘遥。
久别何人与砭盲，新诗见寄味偏长。求仙已得丹升鼎，凿石仍成玉作堂。
深知不作昌时瑞，成茧那能效野蚕。世态如云从自薄，交情若水定非甘。
由来边将用儒臣，坐以威名抚汉军。万马不嘶听号令，诸蕃无事著耕耘。
仍闻宾从日纷纭，会自离披一送君。却笑唐生同日贬，一时臧穀竟何云。
蜀浙当年贡亦劳，至今惟重建溪毛。地灵丹凤衔萱草，水圣苍虯幻雪涛。
昔见雷子之小篆，今见雷子之墨竹。节瘦已似蛟龙孙，叶暗曾无凤皇宿。
一般春色有枯荣，十树樱桃九树生。拾得青梅如弹子，护花铃下打流莺。
晚衙簿领当及期，後堂车辖要须漉。令人更愧东宫师，眷恋溪山弃华屋。
销金烁石如飞炬，群生若在洪炉里。已应道路少行游，却以簿书妨燕处。
荒山前头野水边，东行西行不自怜。天公岂亦哀老子，风雨留教终日眠。
幡外日移双塔影，麈边风递杂花香。问僧谁作兹山偈，犹是前朝苏雪堂。
悲歌谁合难忘我，肥瘠寒暄莫告人。晓看柳塘花似雪，沉吟又过一年春。
皓首厖眉话昔游，隙阴俯仰叹如流。万山中遇驱骃辔，十载前同上鹤楼。
十里螺湖如掌平，开门正挹沧浪清。偶逢道士赠丹诀，闲课山童抄酒经。
登临未上古台荒，戏马风闻楚霸王。力大拔山能盖世，龃龉败战耻还乡。
圣主方勤西顾忧，大朝临遣遴贤侯。兰香昔在潜郎地，符竹今分古阆州。
竹宫春祀望神仙，百和烟高杂绛烟。中夜上元来玉座，五云随凤驾珠軿。
塞上烟云连雉堞，江边灯火唱渔歌。欲将硬语盘空写，百尺雄崖尚可磨。
主忧未解诚知辱，民瘵犹思力不任。表语拳拳美怀报，用中聊以当虞箴。
夜色朝光两莫知，树间但见白差差。江南到处名姝少，一律前村雪里词。
吴王池馆遍重城，奇草幽花不记名。青盖一归无觅处，只留双桧待升平。
郊原却略青骢度，天水苍茫白鸟飞。回首青山应笑我，漫将尘土涴苔衣。
闲约诸公扣隐扃，江天风雨忽飘零。方怜春满王孙草，可忍云遮处士星。
空香暗逐王孙梦，残粉深关帝子愁。鸣凤不来春杳杳，为谁遗牒向中洲。
转念蜉蝣在天地，何足芥蒂齐得丧。鼎鼎百年休自苦，有山便登水便航。
孤客危冠不得眠，清灯古像共安禅。鬼神未用来听法，我自观心绝世缘。
山中泉石千秋在，海上风云一梦过。沦落祗今君勿笑，不能绛灌不随何。
咨吁国计神资略，嚄唶戎容壮扞藩。咄咄书痴公事閒，蝉鸣官柳梦余魂。
轻言岂学陆机对，以况莼羹一何谬。依稀乳酒下青云，诗慕少陵惭浅陋。
此夕真成鹤讶年，阶下平铺盈尺雪。当窗老树剩丫杈，著雪更形势奇拙。
失意离愁春不知，到家时是落花时。孤单取事休言命，早晚逢人苦爱诗。
见惯浮云浑欲语，漫成诗句未须奇。径求名酒一干科，轰醉王城百不知。
岁时丰俭若循环，天幸非由拙政然。一雨虽知为美泽，三登犹未补凶年。
蓬川堤畔系轻舟，万树樱花映水流。博得狂夫开口笑，明朝扶醉再来游。
金仙寺下章泉水，幽讨荒寻梦亦清。半世奉祠非禄隐，穷年稽古只书生。
懒中倍觉我神清，烦恼如今叶似轻。青士庭前销昼暑，苍官枕上送秋声。
爱河十笏阻昆崙，灯灺香销拭泪痴。迟尔荷花生日后，沈沈风雨惨离魂。
向浦回舟萍已绿，分林蔽殿槿初红。古来徒羡横汾赏，今日宸游圣藻雄。
佞臣屏退进群贤，巍巍帝德光配天。小儒敬赋宝刀篇，颂声洋溢千万年。
乱山苍苍溪曲盘，烟林漠漠风生寒。地幽景绝岂易到，中隐萧寺环峰峦。
流莺啼处春犹在，杜宇来时花已飞。春至花开春去谢，尧夫非是爱吟诗。
与君一再会岷山，共把匏尊中圣贤。强说市朝为大隐，何如山泽友臞仙。
一雨江光欲近城，数峰横翠海云平。杨花含湿初飞岸，野草侵阑不辨名。
斗厓紧接大槽平，长练难倾怒愈生。绝似海门潮正急，白头翻贴黑沙行。
嘉辰共喜沐兰汤，毒沴何须采艾禳。但得皋夔调鼎鼐，自然灾祲变休祥。
靧面从来非悦怿，齐心还许有针砭。禽言格桀难舒郁，愿奋雷霆启户潜。
君今此行良不苟，请君一觞为君寿。风帘官烛暗秋屏，归期已在黄昏后。
一宵丑类徒南溟，靡待仙官敕六丁。宗闵与绅空并世，可怜不似鳄鱼灵。
宽和爱众众同爱，骄倨轻人人所轻。诗好何如动业好，旂常元不载诗声。
黄花白发两关情，并入斋房长短更。久客自知秋意思，底须蛩雨做寒声。
同游雅士贪幽趣，自斸山云烧笋具。两山流水一川花，依稀似是桃源处。
辉辉白日回初暑，拂拂清风动晚阴。门巷喜无车马至，傍檐时自听鸣禽。
潇湘何事等闲回，水碧沙明两岸苔。二十五弦弹夜月，不胜清怨却飞来。
虎啸猿啼月满天，山僧宴坐正安禅。不知只履归何处，尚有庵岩名字传。
拔贫为富非不窘，坐视沟瘠吾何忍。长民要识天之天，此事前人固加谨。
匏公题句真成画，说到江山妙有声。一个道宁消不得，老夫只作辋川平。
慈恩昔日寄题名，此作江头长短亭。潮去潮来知几恨，酣歌渔父许谁听。
闲忆诗人思倍劳，维舟清夜泥风骚。鱼龙不动澄江远，云雾皆收皎月高。
抱瓮频年学汉阴，重来宁暇卜升沉。山中远志应还在，谁识江湖此日心。
士民安堵耕盈野，老幼迎郊浆满壶。伫看要荒归一统，天兵不日破东都。
细和陶诗虽逸驾，力排日录亦空拳。乐天知命刘夫子，万古千秋独凛然。
金章朱毂烂盈门，春入仙翁笑颊温。曳杖时时过他客，含饴日日弄诸孙。
旱风赤日吹热来，大厦高檐任雕饰。头颅汗匝无富贫，虽有颁冰论官职。
生憎长红涴浅白，只有疏影连暗香。凭君且置风月事，一笑姑为时世妆。
一番寒雨凉初透，昨夜何人转辗听。独立小桥秋瑟瑟，勤牵风袖影婷婷。
郡如斗大亦何堪，耕雨锄烟亦饱谙。共话桑麻真有味，久抛蓑笠得无惭。
老眼江山处处新，雪中天地更精神。人间岂识尧夫意，未有深冬未有春。
目极天坛路渺茫，往时高步采琼芳。白云壑断笙音度，红叶林空酒气香。
白云尽处青山小，红雨飞时绿树亲。佳致仗谁同管领，野禽啁哳话深春。
独鸟自飞烟漠漠，行人不驻雨凄凄。王孙何事征鞍晚，兰泽空闻杜宇啼。
邻境不停科甲马，吾民常喜足田蚕。风谣物色堪诗句，饯客归时问转庵。
片叶秋风数日程，争如天籁未秋声。厌居尘境炎威炽，来纳虚亭夜气清。
入梦萝衣初见雨，惊枝鸟翮又随钟。栏杆十二今遥想，冷落依然绣阁空。
突兀僧房倚翠微，金精幻虎霸图非。琼田万顷山如涌，铁壁千寻泉自飞。
此日幸分青镂笔，当时亲傍玉花骢。难将荡荡巍巍德，写入金泥玉检中。
漫看秋尽绿犹繁，索寞芭蕉影半翻。片石摩空开佛界，短松夹道接僧垣。
儿童剪伐未须施，竹外横斜一两枝。冷艳更开深雪里，此花应不冀人知。
初开宣室汉思贾，欲复侵疆鲁召丘。整顿乾坤趁头黑，早须归伴赤松游。
云萍莫测真如梦，琴剑相逢亦宿缘。多少西风黄叶恨，待须贳酒泛湖船。
喔喔荒难絮五更，雄心起落忽分明。银蛇腾向霜天啸，戛碎颇黎梦里声。
奔驰往来历山丘，腾坑投淖摧辕辀。已压复起行未休，青刍黄粱为君羞。
泉声滑滑长如雨，海气昏昏晚得春。北渚环波皆好景，为兄诗笔长精神。
嫩绿轻悬似缀旒，路人遥见隔宫楼。谁能更近丹墀种，解播皇风入九州。
岁看矶松长几许，飘零已惯雪霏霏。贝迁底海珠玑尽，霜重林坰鸿雁稀。
回首亲朋半土丘，嗟予十稔浪西游。半生兵革慵开眼，一纸功名暗点头。
牛酒故应推汴上，鲈莼那复念吴中。明朝系缆襄陵驿，试上高原望郁葱。
柽均奴仆知郎贵，橘类玞砥比玉羞。美实旧嗟遗贡禹，嘉名今愧下温州。
万壑笙竽松籁哀，千峰掩映芙蓉开。坐俯西岩窥落日，风吹孤月江东来。
空寒烟月五湖湾，经岁看花数往还。片石谁堪同日语，高云终是在山间。
碧筒和露卷晴霞，锦浪随鲸落晚沙。风趁歌声来弄叶，酒知人意要浮花。
庭下兰生日渐多，罗含不去待如何。龙氛尚佩苍精剑，马倦犹鸣白玉珂。
东坡先生心似铁，惆怅东阑一枝雪。重门晚掩沉沉雨，疏帘夜卷溶溶月。
君家古图才半身，千里腾骧已有神。回身侧顾不无意，剪鬃络头嗟失真。
幼岁曾叨庭训多，惭予不肖悔蹉跎。忽焉惨抱终天恨，听受无从可奈何。
烧馀鸟道汉功全，凿外龙门禹力偏。已恨群峰能碍日，何期此地更朝天。
四十二间廓底客，不知春向柳边深。三旬禁足持僧戒，终日看书养道心。
金顶炜煌帝座开，三峰那不号三台。雨后前山飞瀑过，共言天上白麻来。
半生蓬艇弄烟波，最爱三湘欸乃歌。拟作此行公勿怪，胸中诗本渐无多。
一庭红影上帘钩，妆罢低徊下小楼。今日特盘时样髻，明朝真个懒梳头。
陵谷推移一晌间，新愁旧感两难删。乾坤正气馀蜂蚁，家国深忧误触蛮。
乱山深处水边村，小艇初归未掩门。吹火煮鱼倾浊酒，半规斜日照黄昏。
东游西上但差参，寒饿催躯失本心。多难有言悲运命，厌贫无意惜光阴。
含愁更奏绿绮琴，匣中埃蠹尘土侵。解弦更张试促轸，怨人怀抱难成音。
大海烟云纷万变，主人意气足千秋。曷来又印鸿泥爪，聊试堂坳泛芥舟。
身不到奇奇不尽，目摄奇云那能忍。乱山蔽木万僧巢，纡径搜篁独樵引。
一去禅关忽五春，异乡惊见眼终清。问师参学今何解，云在青天水在瓶。
种种鬓丝何计换，摇摇心旆不胜悬。归耕要伴君难老，相与笞鸾作散仙。
寓意标名气象雄，快哉岂为一襟风。端期骥子穷经敏，早向蟾庭射策通。
闲居何处得闲名，坐掩衡茅损性灵。破梦晓钟闻竹寺，沁心秋雨浸莎庭。
凤折莺离恨转深，此身难负百年心。红儿若向隋朝见，破镜无因更重寻。
恋恋君山未解维，高僧来送赠行诗。谁知归去陶元亮，又遇当年远法师。
山郭方迎五日春，飞飞风雪欲愁人。老年作客殊无策，适兴吟诗似有神。
绿阴门巷冷沈沈，何许文书忽见寻。谁爱屋乌方引玉，同骑竹马或登金。
长夜鸡声迥不闻，寂寥古塔与平分。却嫌窗外晨钟动，犹带寒风闹白云。
近值丧乱弃中原，南来亦复著南冠。吾家旧井岘山畔，野老谩作北人看。
近作新婚镊白髯，长怀旧卷映蓝衫。更欲携君虎丘寺，不知方伯望征帆。
横截烟波飞健鹘，远投沙渚落羁禽。斯游谁道伤幽独，犹有残钟伴苦吟。
六龙初驻浴蓝天，碧瓦朱旗共一川。润逼仙桃红自舞，醉酣人柳绿犹眠。
君行此去道庐山，为我作诗山两间。寒泉夜听鸣玦环，刬茅后池种白莲。
客里频思大树村，归来还喜旧情存。十年梦寐凭诗寄，千里风霜藉酒论。
止水寸心常淡静，乱蓬双鬓任萧疏。会当悬却车舆后，少室山前别卜居。
屈使婵娟为野耦，不如杨柳作莺家。东风未肯连朝紧，藻缝游鱼饿眼花。
饯之以酒春不知，帘阴胡蝶飞迟迟。今朝春巷花漂雪，昨夕春灯人画眉。
咫尺知心念久违，玉堂空负小盆池。鸣阶雨骤留窗霁，隔院香清许座移。
五马行春得几年，连村桑柘蔼晴烟。奏功北觐双龙阙，膺最南回千里船。
蟹正肥时秋色老，鸦争噪处夕阳残。未须多进玻瓈椀，满树霜红正好看。
邾城山下梅花树，腊月江风好在无。争似姑山寻绰约，四时常见雪肌肤。
舟车亦过水村来，猿鸟无惊自不猜。化雨江西贵先觉，宣风广右属行台。
日日飞鸣宣妙旨，幻华起灭复何疑。可怜多少风尘客，去去来来只自欺。
四海九州人寂寂，三山五岳路萦萦。愚公竟夜催尘马，输与玄冥诏六丁。
薄霭垂垂欲暮时，渐生霜气著征衣。山深不见牛羊下，惟有樵人荷担归。
汉关题罢鬓初华，梁苑文成席更誇。匣里秋霜诸侠少，曲中春雪旧名家。
不贪名爵伐功功，勇退深虞祸患遭。甫里闲居耕钓乐，范张高处陆犹高。
床下龟寒且耐支，杯中蛇去未应衰。殿门明日逢王傅，櫑具争先看不疑。
严冬今日更天风，我与梅花瘦骨同。我纵寒生犹附火，尔能孤立乱山中。
二子峨冠共我长，即看紫绶映银黄。不须握手论家谱，更举宣尼与伯阳。
冉冉归云不自闲，纷纷暮霭已依山。时光尽入髭须里，行色元非草树间。
黄花旋插香环坐，翠岭新成妙出墙。留与邺都为故事，年年常占好风光。
老僧似识众生病，久在山中养药苗。白术黄精远相寄，知非象马费柔调。
堂上传视色生动，四坐欲言口无舌。唐钩森紧损神情，宋绣阿娜无筋骨。
草创园亭随意坐，任缘化竹倩人栽。雁声与客将寒去，柳色知春有信来。
坡仙不作黄州去，更把嫣红向阿谁。后夜秦庄照华烛，几时冯圃折高枝。
山到东南皆屹立，水流西北竟同归。倚阑莫问齐梁事，断石凄凉卧落晖。
凌云端拟陈三策，魂梦那知隔九泉。后世表章尊所学，四书功足继朱宣。
无定河边日已昏，西风刀剪更销魂。丹枫不是寻常色，半是啼痕半血痕。
青春衣綵尚趋庭，永日琴尊复聚星。吟边狭水牵长镜，醉里青天扫画屏。
宝鉴当年照胆寒，向来埋没太无端。祇今垢尽明全见，还得当年宝鉴看。
芽黄月上夜开帘，祷愿旃檀细细添。抵死相缠蚕已苦，朅来入梦蝶犹甜。
东风吹雨过青山，却望千门草色闲。家在梦中何日到，春生江上几人还。
黔首不愚尔益愚，千里函关囚独夫。牧童火入九泉底，烧作灰时犹未枯。
秀色娟娟自出尘，晓枝更带露华新。清风一至如相语，从此开帘来故人。
将相浮云了幻躯，髠缁何事效浮图。灵州劝进无君父，投拂还能脱罪无。
有妹有弟奉亲慈，我因官事独此縻。涛江身隔一万里，永日心思十二时。
殿上唤来先应喏，不知业识太茫茫。虽然功德已成就，争柰当初不放光。
海上石桥余折栋，大舶记君过铁瓮。东行万里若乘空，老蜃长鲸应入鞚。
绛阙夫人下北方，细环清佩响丁当。攀花笑入春风里，偷折红桃寄阮郎。
六宫旧唱香奁妩，诸老争偷锦段新。大小山中千树桂，寿君千岁转诗论。
径草齐腰人迹稀，凌晨忽有叩柴扉。远携吾子出疆贽，来看先生杜德机。
云依栏过香仍湿，墨带冰磨句转新。丘壑自容吾入社，不论五马两朱轮。
卖药从来不计金，门栽红杏巳成林。也知住近华阳洞，曾淂仙方养道心。
欲别还愁再会稀，雨丝如泪洒春衣。多情废话三千句，无用粗腰四十围。
潇洒江湖十过秋，酒杯无日不迟留。谢公城畔溪惊梦，苏小门前柳拂头。
道士倚墙方熟睡，至人杜德不言机。人间天上元非远，非想非非更觉非。
隆隆之雷浩浩风，倒卷江水倾虚空。鳞间出火作飞电，金蛇夜掣屠云中。
百亩桑麻负城邑，一轩花竹对烟岚。纷纷世态终休论，老作山家亦分甘。
凤凰山麓径横斜，换渡频通隔涧槎。一勺凤泉清澈底，半山亭下试新茶。
僣侯东下势难支，出处如公最有辞。忍见松楸污贼手，径提戈甲济王师。
鸣阳高处隐相招，雅有声诗叶帝韶。青玉倚将天外案，白云持向日边谣。
宫庠寂寂雀罗门，宁有贤人倒绿樽。赖得苏州情义重，肯令从事问寒温。
一梦奢华去不还，断墙花发岂堪看。玉纤素绠知何处，金井梧枯碧甃寒。
遇客多言爱山水，逢僧尽道厌嚣尘。玉泉潭畔松间宿，要且经年无一人。
南徼经年萦旅梦，东洋万里得儿书。小楼兀坐招新月，斜影当窗众籁虚。
书生空抱闻鸡志，故老能言饮马年。惭愧戌兵身手健，箔楼各占一间眠。
河汉期赊空极目，潇湘梦断罢调琴。况逢寒节添乡思，叔夜佳醪莫独斟。
汉廷盐铁议交攻，有诏姑惟旧法从。闻道岭南歌圣主，一如河北感仁宗。
白鹭洲边江路斜，轻鸥接翼满平沙。吾徒来送远行客，停舟为尔长叹息。
云树岩泉景尽奇，登临深恨访寻迟。长楼未得于何记，犹有君能雅和诗。
且教痛苦消前业，漫托幽閒理旧吟。过日午云秋热减，寺僧迟尔一追寻。
试翦轻筠扶野步，旋收凉叶煮清樽。风流共道胜桑梓，邻里何妨种百根。
独恋郊扉已十春，高阳酒徒连此身。路傍谁识郑公子，谷口应知汉逸人。
商君要术惟彊国，孟子深心肯信书。大抵空言是糟粕，斲轮甘苦定何如。
心静无妨喧处寂，机忘兼觉梦中闲。是非爱恶销停尽，唯寄空身在世间。
几人犹忆孙弘阁，百口同乘范蠡舟。早晚却还丞相印，十年空被白云留。
十中失一八九取，吻间流血腹如鼓。郤行奋臂吾甚武，明日淮南作端午。
形影参商已六春，春风吹梦益沾巾。江头杨柳送行客，窗外梅花疑故人。
焚香秘室招王远，蹑屐名山访子微。闻道长生有真诀，我从何处叩岩扉。
尉曹堆盘笠泽脍，秀才泻榼中山春。岂惟外物不挂眼，醉後兀尔忘吾身。
金銮殿里书残纸，乞与荆州元判司。不忍拈将等闲用，半封京信半题诗。
声名早已压人寰，手握枢机鬓未斑。嘉会宛如鱼在水，远猷直放马归山。
黄艳花前白颔翁，忆君诗思入霜风。如今相去犹未远，明年把酒望江东。
须验家庭真事业，更追简册淡交朋。他年再出为时用，莫遣功夫似不曾。
蹉跎岁月两忘年，胶漆相投各畅然。秋瘴深严同卷迹，荒途跋涉苦周旋。
绛纱中单发幽芳，不肯祗作脂粉妆。取蜡为花付禅老，护寒却有麝脐香。
沙平鹭立秋无尽，月冷乌啼夜未央。有客凭阑共清话，逍遥何异白云乡。
万钥深深待驾临，府藏戈甲库黄金。规恢画饼翻增弊，孤负先皇一片心。
梅蘂争先公不嗔，知公家有似梅人。何时各得自由去，相逐扬州作好春。
北堂萱草萎红尘，回首家山涕泣频。烟柳清明看又过，天涯仍有未归人。
尘里著身空岁月，笔间应俗漫文章。门庭未觉千里远，会有书来细作行。
若出薜萝迎鹤简，应抛舴艋别渔矶。到头苦节终何益，空改文星作少微。
雪后清风特地斜，柳条疏瘦未藏鸦。与君试去探春信，看到梅梢第几花。
君家旧在江城居，白头纱帽随巾车。作客聊同蓟门雁，还家应忆武昌鱼。
怪君一身都是德，近之清润沦肌骨。细思还有可恨时，不许蓝桥见倾国。
武安耳孙有臞儒，载行无多一束书。蹇驴破帽踏城市，腰间蒯缑鸣湛卢。
雾著青旗燕尾斜，轻阴连日遍天涯。上林已暖先催雁，细柳犹疏不碍鸦。
小溪流水自悠悠，策杖南林入早秋。随地人生俱可乐，浮云富贵复何求。
会履难危遭闰厄，不辞辛苦作书痴。此身未惯闲中老，笑遣豪情入小诗。
南陌青楼十二重，春风桃李为谁容。弃置千金轻不顾，踟蹰五马谢相逢。
谁将春晚作冬看，添着绵衣减却难。道是麦寒犹未在，愿渠麦熟且禁寒。
两宫密侍清閒燕，三事荣分衮绣光。生死哀荣难得似，宸纶一品赠真王。
烟霞泉石聊徜徉，青云要路非所望。乃知静处有真乐，却笑时人何太忙。
柂楼酾酒出金陵，病后衣裳体不胜。风雨满江寒屃赑，庭闱何处发鬅鬙。
绕洞寻花日易销，人间无路得相招。呦呦白鹿毛如雪，踏我桃花过石桥。
两曜奔飞互朝夕，璇府森芒蠡莫测。要须画纸为君听，落笔雌黄期破的。
几年卜筑成三径，今日声名重万钧。汀草岸花增意气，从兹日月是青春。
白雪摇曳来庭隅，遮楼翳树何踟蹰。看云祇宜隔寻丈，爱此云气萦衣裾。
安得吾庐有直陉，旋窗转户笑痴蝇。读书长觉势难料，举目岂期天可登。
先君欲筑伊川意，四十年间万事非。他日一廛从可卜，白头持此欲安归。
信是灌畦难学圃，何妨徙宅亦忘妻。早秋已用伤摇落，杨柳依然绿满堤。
生标忠节殁为神，瀚海风涛百战身。祖训一篇和泪读，田横岛上泣孤臣。
赏音无代无须溪，我为诸君略指迷。开卷直疑韩愈错，吟头刚向孟郊低。
当时亲承香露渥，峡梦回首云无踪。空闻天王守太白，朝元阁下悲秋苏。
偶为买花经废圃，时因蹋藕下清池。尚余一事终关念，安得儿孙少别离。
杉枝青青低拂地，木人也悟西来意。五百年光转眼休，重见真僧出凡世。
西浙东江昔袂分，洪都湓浦忽相闻。才看陶令门前柳，却忆滕王阁上云。
挥手红尘吾老矣，断堤流水草堂新。几年荆棘无行路，一日云山有主人。
暑如煎烹欲狂走，猛雨似洗沉疴瘳。宁知诗书一枕梦，便作桃李三春游。
闲庭欹枕正悲秋，忽觉新编涴远愁。才薄只愁安雁户，年高空忆复渔舟。
前生疑是老头陀，却笑今生狷愤多。谪向梅花岭根住，禅关参得祖师麽。
世事饱谙思缩手，主恩未报耻归田。谁怜第五桥边水，独照台州老郑虔。
伤及行人举世惊，唐宁街畔可胜情。两洲欧美张皇甚，一介仪秦跋涉轻。
弧矢重悬旧礼仪，郎君又产玉麟儿。便烦着眼从头看，的似徐卿二子奇。
五年奔走敝征衣，海上相亲半是黎。望断故园无旅雁，心惊中夜听荒鸡。
複水横山清且长，弦歌亹亹过黉堂。相迎父老争冠带，自是泾川礼义乡。
鲠亮谏辞端似贾，崎岖宦路仅胜蕡。我惭不执云溪绋，空望云溪溪上云。
青丘书随雷电亡，尚作草木虫鱼荒。问渠甲子不能纪，但指绿睛双眼方。
可怜楚人足悲诉，岁乐年丰尔何苦。钓鱼长江江水深，耕田种麦畏狼虎。
俗缘已断宁容续，幽事虽多不厌增。折简迎医看病鹿，舂粳炊饭供游僧。
富国祗今先煮海，才人从古例分司。湖山到处题名在，耿耿心应有石知。
忆来几入春深梦，感极翻成酒后悲。大抵为君言不尽，彩笺闲咏合欢诗。
明月解随乌绕树，青铜宁愧雀为台。琼枝翠叶庭前植，从待翩翩去又来。
闻说天坛花耐凉，笑风含露对秋光。欲求御史更分别，何似衣花岁岁香。
池面水光如照镜，城头山色胜登台。长年慵懒遗诗句，无奈风烟引兴来。
古砚墨留铜雀瓦，熏炉火热宝猊香。幽居不少娱心处，一卷唐诗味已长。
谪居为别倍伤情，何事从戎独远行。千里按图收故地，三军罢战及春耕。
岁当甲子天时泰，春满乾坤圣化行。喜得同寅俱俊杰，硕持纲纪赞升平。
越王台上草萋萋，楚客褰帷五马嘶。那意故人将锦字，春风吹到七闽西。
岁稔公私方暇乐，时平福履正来绥。金陵风月三千首，共看君侯羽扇麾。
偏依仙法多求药，长共僧游不读书。三省比来名望重，肯容君去乐樵渔。
仙人驭风乘绿云，玉宸殿上朝帝真。帝将北斗酌天酒，冰桃碧藕脯麒麟。
岂知天地有奇事，夜半窗纸生光辉。兜罗宝界佛所现，冥凌不敢专璇玑。
经时谢客掩柴关，秋入江皋草色斑。玉露凄清天宇迥，金风萧瑟洞云闲。
吾家居士老羊裘，逸气平生竟一丘。隐市未逢无忌访，著书应待所忠求。
滑深泥磴脚无力，绿净沙畦蕊正肥。带得紫筇闲傍险，素屏高处步晴晖。
善藏选地起高楼，楼上陈施盈万轴。错置方隅皆满床，胪分甲乙为题椟。
五百居东五百西，枝枝叶叶压云低。自从老鹤归来后，不许閒禽杂乱啼。
胸襟洒落一尘无，晚岁归来足自娱。去国何须怀北地，卜居且喜面东湖。
蓿枝漫长栏杆影，琴调何妨车马惊。桃李栽馀多暇昼，氤氲云气席中生。
风飘偃盖鸣环过，露浥流膏带粉滋。不独皇英去湘浦，至今斑竹使人思。
独上层楼意已阑，栏干倚遍悄无言。白衣不至黄花少，怅望庭闱涕泪繁。
昨日我送吴侯归，未忍重临离别处。不若群公怜祢衡，相逐纵横唯柳絮。
虞书纪典上稽唐，鲁史传经近属商。刻玉春山瞻气象，积星东壁聚钩芒。
无赖衔哀诉上天，愿儿世世绝情缘。香魂莫作催花使，恐见牵愁并蒂莲。
水精宫閟鱼龙冷，白玉城高鹳鹤轻。不用扁舟泛寥廓，且看奇绝尽平生。
浪叠春江远树微，落花风雨共凄凄。愁人此际肠须断，况是登临更送归。
去年江南讨狂贼，临江把臂难再得。别时孤云今不飞，时独看云泪横臆。
好携樽酒邀明月，拟杖青筇踏晓霜。应忆滦阳风景好，堤边遥认柳丝长。
闻君八月下牂牁，铜柱天荒使者过。桂岭风来秋色早，盘江水合瘴烟多。
政喜论文子遽归，扶胥之口访韩碑。吟篇佳处南游得，行李轻如始至时。
买自桐江数岁前，洁中轻外欲巢莲。同麟荐世宜为瑞，邀鹤寻真定得仙。
西风几度人迹绝，独有幽花能点缀。村荒地僻霜露繁，摧折红兰凋紫蕙。
色寒远映玉山树，澌化清流淡水渠。炎瘴迩来消洗尽，好乘和会奠民居。
鸦带夕阳山紫翠，雁啼寒水树青黄。蘋边肯寄停云句，何日扁舟访药房。
疏灯草具会痴人，偶语诗书亦夙因。五十自怜闻道晚，百年谁会不传真。
谪仙年月今应满，戆谏声名众所知。何况迁乔旧同伴，一双先入凤凰池。
腊中三白瑞非虚，不虑无冰鲁史书。苔长新蔬蒙赐后，根舒宿麦受恩初。
忆昔西行万里余，长亭夜夜梦归吴。如今历尽风波恶，飞栈连云是坦途。
我今杖藜寻翠麓，地有白云人不俗。丹房火冷碧窗虚，夜半秋声撼林竹。
作客长眠芦絮榻，寻僧闲坐菊花楼。田家不解神何氏，操一豚蹄祝满篝。
但愿使君如乃翁，福德种种皆圆融。官至大中年九十，诸郎鸣玉左右立。
赤壁江头白羽挥，鳜肥西塞酒同携。归期应在初弦月，家住康山西复西。
相期召对还金马，未许渔樵老孟诸。可奈怀人葭露远，暮云搔首意何如。
风尘双泪绨袍尽，湖海扁舟白发闲。却念十年携手地，不知春色在吴关。
徵书郑重逮岩阿，伊吕欣闻有特科。走马笑看人应诏，奔鲸愁说海扬波。
更上危楼临峭壁，时见疏林鸟飞白。一峰突兀郁相望，万顷沧波湛空碧。
飞下瑶天整复斜，一翻馀冻损芳华。荒荒月晓三千界，漠漠烟寒十万家。
当年双桧是双童，相对无言老更恭。庭雪到腰埋不死，如今化作两苍龙。
写得青山似浴凫，波翻红日亦沾濡。夜深卷汝深藏去，怕有秦王叱与驱。
京城处处皆白花，风吹热泪撒万家。从今岁岁断肠日，定是年年一月八。
浮生已老付悠悠，未免饥寒目下忧。全仗黄庭能却老，那堪白发更悲秋。
远近鸡声催晓漏，微茫人语识乡谈。天涯岁岁逢寒食，故国谁同扫墓庵。
日低修渚云容薄，路转寒塘暝色深。莫怪山翁数回首，暗香十里更相寻。
除却肚皮须面对，算来花鸟最相关。裸身散发歌吟去，一任天神人鬼讪。
莫年尚恋蛾眉斧，平日空谈蜡脚禅。应笑老夫某寂寞，只将黄奶替婵娟。
乱山落日渔歌长，平畴远风粳稻香。酒旗摇摇截官道，归家未迟君试尝。
文章光焰照金闺，岂是遭逢乏圣时。纵有百身那可赎，琳琅空有万篇垂。
残年不抵花先落，万径相寻水更回。江国正愁吹欲尽，却留春在海南隈。
牵经引礼人谁听，是古非今世共憎。何似对花倾绿酒，自歌一曲醉腾腾。
痴根爱种力锄除，一段灵明是旧基。插草天人深会意，拈华尊者笑开眉。
侧金坛畔虬松老，甃玉池边绶虉长。吟折紫芝香满手，数声鸣凤在修篁。
旅食鲸川十载馀，春风一旦赋归欤。溪烟深锁江头柳，细雨斜侵担上书。
恭默谁聆金玉音，陶甄万物付无心。君王好学真天意，忧国论思不厌深。
秋风木叶飞边彻，日暮铜台别杯釂。燕姬一曲声未终，交臂方携忽南棹。
门无过客常笼鹤，园凿新池学钓鱼。身远利名心似水，梦闲时复到华胥。
事无机变即无疑，此意唯当静者知。末路风波成失所，岁寒霜雪正同时。
楚江二月送朱轮，江上千家长白蘋。宫锦尚留丛桂色，仙舟不住广陵春。
芳草都亭尽酒卮，别来春夜重相思。我怜华月孤舟远，人讶文星万里迟。
月初生处薄云生，到得云销月政明。两处打更如一处，二更还作四更声。
底事听诗听不清，此翁耳壳欠分明。拟携谢朓惊人句，来向青天颂数声。
月吐霜天钟气象，江涵秋水聚精神。华堂献寿人多少，尽是明朝落帽宾。
石梁茅屋有弯碕，流水溅溅度两陂。晴日暖风生麦气，绿阴幽草胜花时。
天纵秾华刳鄙吝，春教妖艳毒豪奢。不随寒令同时放，倍种双松与辟邪。
灞岸青门有弊庐，昨来闻道半丘墟。陌头空送长安使，旧里无人可寄书。
萍飘梗泛影孤斜，四十之年始作家。剩此残躯供苦艾，多君小杌置清茶。
三更梦破孤城笛，六月寒生久客裘。醉揽短衣随羽猎，呼鹰驰马一销忧。
清湍十里漱丛篁，犹可山阴曲水觞。池墨平居成素习，畹兰常教作孤芳。
严冬温气袭人间，忽听繁声慰病颜。从律好风千里至，执权真令一朝还。
平生岂乏万言策，知已希闻三吐哺。瑶柱哀音调别鹤，红尘汗血随盐车。
意欲寻君忘路远，入城还又出城来。菊明紫色天霜下，鱼没圆痕水垢开。
笑谈未了林月出，欲去还留兴逾逸。及此清光夜未央，题诗素壁传他日。
东风驿路闻啼鸟，落日烟林舞乱鸦。矫首东昌才咫尺，料应清梦绕皇家。
招得香魂爵少翁，九华灯烛晓还空。汉王不及吴王乐，且与西施死处同。
麦穗雨晴迷野岸，桃花风急满溪流。隔林布谷如相应，更酌丹泉为少留。
衣冠文物流传盛，花柳亭台曲折通。镜水在先祠越隐，如今彼此可称雄。
楚公画鹰鹰戴角，杀气森森到幽朔。观者贪愁掣臂飞，画师不是无心学。
似夷似惠似潜夫，不富不贫不腐儒。径醉二参交履舄，狂呼百万掷樗蒲。
更兰已番四叠歌，却唤轻舟浮绮罗。一声横笛不知处，荷气苒苒风头多。
孤峦陇厎万年吹，不变天宫挂壁陲。花首幽藏岩崱屴，天龙郁曲踊躨跜。
杮叶丹黄村径斜，耕樵安乐羡田家。无端撩拨行人意，流水寒烟送阵鸦。
冰压霜坛律格清，三千传授尽门生。禅心尽入空无迹，诗句闲搜寂有声。
冠盖相逢好驻鞍，况知北陆已迎寒。诏归未觉尧天远，星应休辞蜀道难。
驯扰朱门四五年，毛香足净主人怜。无端咬著亲情客，不得红丝毯上眠。
闻声尽是缁帷客，见色无非古市槐。却讶文公迷圣户，不知灵钥有人开。
尘劫未销惟有法，海天无际且孤吟。他年鼓棹滃洲过，共倚潮头听梵音。
今难复用古橧巢，头上应须盖把茅。金屋少为书所绐，数椽新拟卜西郊。
卧看月落半瑶环，起唤清风紫翠间。玩意诗书千古乐，放怀天地一身閒。
荷翻团露惊秋近，柳转斜阳过水来。昨夜北楼堪朗咏，虢城初锁月裴回。
无地诛锄一束茅，清吟端作反离骚。奔波且复同香尉，萧散还须似马曹。
兴来携酒一登攀，满径秋花照客颜。醉舞天风人不见，白云飞度九龙山。
雨余信宿尚留凉，况是僧房对竹床。异日江湖成远隔，只今林壑可相忘。
金波如昼丽彤庭，夜寂无人傍玉宁。惟有直更宫女伴，呼来方得近鸾屏。
万钉福带诚堪羡，七字成诗喜欲狂。世事浮化有真趣，赠君一笑作行囊。
隐者閒门映竹溪，白云来往伴幽栖。松花正熟山中酒，半亩黄精叶又齐。
烟际轻舟分霁色，望中飞鹭点山光。初秋便自宜孤客，邻舍数家都酒香。
金猊暖奈红氍毹，紫貂醉拂青珊瑚。尘尾高悬前唾壶，使君霜髯双脸朱。
水木清华洞府明，坐怜衣袂白云生。僛僛过鹿如相唤，策策游鱼亦不惊。
望来千玉缀烟萝，一水维梢香气多。峡坼峨眉全拥雪，风回洛浦半凌波。
世事不堪开眼看，劳生渐恐转头空。问公试觅刀圭药，岁岁称觞此日中。
新绿沟塍鸣布谷，乱红庭院著流莺。禁林莫讶归来晚，待我丰年酒一行。
梅花时节大关情，可若山村水馆生。取乐未应须酒饮，忘言终不欠诗成。
人间无处不风波，潮打西兴雨一蓑。难与命争俱老矣，经寻诗去奈吾何。
冬宵无酒怎言欢，银烛金炉夜不寒。谋得椒盘三四样，细斟浅酌也开颜。
清和天气雨频敛，冷澹风光日缓移。交道从前要申固，惜春固可共寻诗。
粟瓶酒榼近多空，书友诗朋亦閒逢。只有渔樵是知己，也嫌老似雪中松。
枉却全家仰此身，书生那是治生人。百忧耿耿填胸臆，强作欢颜慰老亲。
粉骨碎身未足酬，念渠多劫力勤修。如今分付无人要，春晴晓雾连天碧。
履印青苔迹未消，一编径佐圣明朝。祖龙流毒如洪水，济尽生灵是此桥。
待船客子思同济，酤酒人家竟独醒。一曲沧浪洗烟雨，汩罗江上楚山青。
勒铭模字亦推陈，文物江山一代新。圣世不雕元祐籍，轩眉乐业老安民。
灵均昔日投湘死，千古沉魂在湘水。绿草斜烟日暮时，笛声幽远愁江鬼。
镜湖绿水画难成，五月南风菡萏生。越女舟中歌白苧，道人醉卧酒船行。
未必秦淮尽媚虞，香楼帘幔掩明姝。遍寻白凤当如是，纸贵何尝指洛都。
当日题楹寄草堂，诗中圣哲语煌煌。新书却把旁人笑，未必师丹老善忘。
焚香重熨赭黄衣，恐怕朝阳进御迟。禁鼓五更交早直，归来还是立班时。
往时初脱九秋痾，诗兴曾联水部何。弹指黍离迎暮景，牵肠桃梗废酣歌。
南朝令仆儿戏耳，文字翩翩差可喜。缺碑盘木昔所嗟，丹青不渝今复尔。
江花岸草晚萋萋，公子王孙思合迷。无主园林饶采伐，忘情鸥鸟恣高低。
风骚不忍回头问，霜雪频惊入鬓新。后会何期难预定，典衣估酒莫辞贫。
吟笺散出遍山家，野老无心赏落花。凭有五峰徐子力，缀成珠玉事堪誇。
鬖鬖细柳绿垂堤，二月东风送马蹄。君过岭南春正好，蛮花万树鹧鸪啼。
苦心膏沐不论赀，富贵人生各有时。直使中流畏仙去，君王何啻似婴儿。
饮酒可以陶情性，大饮过多防有病。肺为华盖倘受伤，咳嗽劳神能损命。
空斋长夏永和年，莺啭林阴鹭水田。只好更寻棋一局，莫孤花影午时天。
鲁人诗书久寂寞，间壁不归书府送。道衰洙泗忽千载，后来为政谁轻重。
潇湘千里渺烟浪，浮家早逐秋鸿归。娥英事实素难考，来时为读黄陵碑。
殷勤寄语朱夫子，僧舍花前亦举觞。学舍萧条官职冷，不知谁与戴姚黄。
尘销别迹堪垂泪，树拂他门懒举头。一种人间太平日，独教零落忆沧洲。
饮啖尽容吾辈健，行藏未悔半生迂。盲僧能说同光盛，歌者何戡恐亦无。
水边日落旌旗暗，花外风高鼓角喧。到部行春应未晚，绿村正是杏梢繁。
节候初临谷雨期，满天风日助芳菲。生来已占妙香国，开处全烘直指衣。
高斋丝竹侑元文，也许彭宣一度闻。江令未能兼傅粉，无方只可使持裙。
瘦骨淩空横影舞，暗香破腊漫天来。纷繁履印无痕迹，踏雪寻踪鬓已灰。
溪光不动柳风轻，玉帐森沈拥万兵。鸥入烟中闲自舞，鱼翻波面喜相迎。
半酣酒色从人赠，尽带春风入我家。醉倒吟翁君不见，儿童偷与插乌纱。
海鸥知我断机虑，渔父与谁分醉醒。何处扁舟横短笛，月明风袅不堪听。
三砚纵横傍短檠，雪屋无烟亦潇洒。昔年送女入甬东，穴壁偷儿不相假。
救兵方至强抽军，与贼开城是简文。曲项琵琶催酒处，不图为乐向谁云。
小立青帘卖酒家，味虽薄薄胜空茶。今年春满疏篱外，数朵轻红出杏花。
我思其义浸宏阔，操笔引纸频嗟咨。古今何人得野趣，野趣不许凡人窥。
散帙明灯至故人，焚鱼酌醴坐相亲。未论开府诸侯贵，且数游燕万事新。
斲开俗境栽新竹，满地冰圆映玉肤。高梢争出翠凤尾，孤根对植苍龙须。
长安西上行路难，垆头酒贵金买官。汉庭诸君忌年少，长沙远谪何时还。
绣衣御史当霄立，星次周流到上吧。万里东隅观出日，十年幽蛰听惊雷。
西岭松声落日秋，千枝万叶风飗飗。美人援琴弄成曲，写得松间声断续。
老树飘萧噪晚鸦，至今寺尚号唐家。玄宗回马千馀载，投宿人来日又斜。
兔葵燕麦路旁斜，望断云烟不见家。漫道翠屏幽梦杳，吟边犹剩旧时花。
负艺已闻喧世界，高眠长见卧云烟。相逢与我情何厚，问佛方知宿有缘。
营当万胜冈头下，誓立千年不朽功。天子手擎新钺斧，谏官请赠李文通。
已过爱贪声利后，犹在病羸昏耄前。未无筋力寻山水，尚有心情听管弦。
奉职夙期书竹帛，哦诗好共纪舆图。乘槎吾占瀛壖美，海上三山异两都。
丞相严装似燕居，为怜消渴到相如。病多得艾三年远，歌杂成琴十日余。
扰扰奔蹄与疾轮，九街寻胜作狂人。东风漫送朝来雨，可奈长安自古尘。
雪不成花夜雨来，垄头一洗定无埃。小童却怕溪桥滑，明日先生合探梅。
李生昔登西岳峰，泚笔题我金芙蓉。岂谓姓名荣二华，祇怜风雨失双龙。
七十从戎鬓已斑，劳君相送出滇关。过家儿子如相问，为报衰翁二月还。
争巢野鹊口木杪，得友黄莺棲柳阴。都与老夫供一笑，笑他禽鸟亦劳心。
没人操舟诚妙喻，举止自若完神明。子瞻宁未见此贴，毋乃会意翻忘形。
方叹炎氛蒸岭海，忽邀遐远历幽燕。孝心自古惊天地，难却承欢一念虔。
冰雪风云事不同，今朝尊贵昨朝穷。穷时多少英雄伴，名字应留夹袋中。
高台望望悄然下，双梧萧萧啸檐瓦。劳生折节空尔为，太息当年读书者。
残腊岁华无柰感，半醺襟韵不盛情。谁怜相国名空在，吾道何如必可行。
南风导前北风续，仁气潜随杀机伏。初疑惨淡八表昏，忽变光明大千足。
此会敦槃哀乐半，故人生死别离多。相逢破涕真难得，莫学王郎斫地歌。
院落深沉燕子归，应时纳祜试春衣。海棠过雨精神索，杨柳无风力气微。
蔌蔌通宵茅屋冷，青青破晓麦田滋。更祈三日滂然泽，大作丰年遍海涯。
江上花催问礼人，鄱阳莺报越乡春。谁怜此别悲欢异，万里青山送逐臣。
天意岂忘黄种贵，帝星犹幸紫微留。横流忍问安身处，北望徘徊漆室尤。
数家水竹傍城坳，墙垩黄泥屋盖茅。曾是土牛行处路，笙歌久不到东郊。
芳华难觅旧时楼，花事频年纪胜游。啼鸟一声珠露晓，长烟斜押树梢头。
丘樊小筑俯江湍，岂有花溪引药栏。几阁闲披多梵策，篱门醉语半田冠。
轩冤何缘关此老，江山所过总清风。我行安用相逢得，不得趋隅又北东。
卧看青岚四五峰，山居何事待高舂。长空倦鸟行无迹，犹爱道人敲饭钟。
病里无聊费扫除，节中不饮更愁予。偶然一读香山集，不但无愁病亦无。
戍楼四面列高峰，半扼荒途半扼冲。惟有山南风雪后，许教移帐度残冬。
风流醖藉绝绚都，炼得身形似鹤癯。要为阎闾伸郁抑，促教松菊就荒芜。
飘然云鹤老江湖，匠出烟波绝世无。一见昏眸为渠豁，半生空挂辋川图。
治安策上众狺狺，谪向长沙卑湿滨。生遇汉文犹痛哭，放同屈子竟亡身。
微哉一雉不能擒，虎豹之血其可喋。汝不闻去岁淮甸间，熊罴百万临危堞。
潺湲弄月蘋汀晚，嗢噱调琴菌阁虚。霄外高情思把袂，西畴何日一巾车。
腊前寒雨已为霖，一夕皑皑变暝阴。春圃暗惊花萼早，客舟偏觉漕渠深。
风流山水仍红拂，富贵壶觞到白头。最是竹东听雨夜，而今空有梦追游。
嫫母可曾侪越女，荒山何幸作名园。武夫也解林泉趣，闲伴花枝枕石根。
不知何计写离忧，万里山川半旧游。风卷暮沙和雪起，日融春水带冰流。
黩武穷兵祸总胎，曾闻汉诏下轮台。鞭从马腹知难及，环向刀头幸早回。
世上人多为物役，眼前谁肯掣身还。君能不负平生约，袖有新诗慰病颜。
布石苔分断砌痕，几竿苍润恰宜盆。碧深凉雨寒侵案，翠染疏烟绿到樽。
酒后高歌且放狂，门前闲事莫思量。犹嫌小户长先醒，不得多时住醉乡。
地骋天驰跳绿茵，铁龙东去静无尘。远来才作省垣客，此去复归潮郡人。
高阁经残僧伴少，石泉龙起玉光浮。笑弹数着西廓下，月满袈裟局未收。
北风猎猎撼庭柯，小拨炉灰日已矬。老鹤不飞江树暝，满城微雪夜寒多。
香湿琼衣迷晓雾，尘消罗袜起秋风。玉堂归后青藜照，竞拟金莲出上宫。
定拟渊明三益咏，不传平子四愁篇。此归访学人非少，白发还堪比伏虔。
忆昔正始永嘉年，鲜卑杂种未充斥。市朝富贵钱有神，将相王侯家颇赫。
白须红舄青竹筇，风格颇似东园翁。高秋泱漭山川气，收拾深杯菊影中。
官府太平无一事，凝香座上着衰翁。飘摇短棹游方沼，缥缈高楼倚半空。
民病向来犹在耳，天威此去不违颜。从容宣室如前席，乞与枯荄生意还。
花开汉女游堤上，人看仙翁拥道边。况有玉钟应不负，夜槽春酒响如泉。
鸟雀石林迎旆散，野狐风草怒人啼。昔贤名迹谁堪此，两泪遥伤万仞梯。
难忘分袂曾乘月，安得镇心同剖瓜。腋下生风飞不起，空烹七碗雨前茶。
岘亭留恨为伤杯，未得醒醒看便回。却想醉游如梦见，直疑元本不曾来。
此去吾乡二千里，不看素萼两三年。移根种子谁辛苦，上苑偷来值几钱。
湖上风凉夜气新，一盘黄月皱金鳞。佳人不语凌波坐，闲嚼槟榔点绛唇。
淮南剧贼遽如许，昨日传闻尽杀之。罪人斯得勿漫喜，岂有父母残其儿。
带篸梅雪久绝响，眼前有景君兼收。谩搜枯腹欲貂续，祗觉颜汗包骍羞。
苋腹时生铭骨句，茅庐允作养心斋。炎威隆炽耕山畏，坐槛闲抽百雀牌。
报君自说心如石，尤国人言鬓欲丝。若纪成功镂金板，能文韩愈自相随。
松花落粉啼子规，山人燕坐春昼迟。石泉岂非大韶乐，日色犹是鸿荒时。
疮痍无奈伤元气，慈忍终当致太和。壮不如人臣已老，诸君强起挽天河。
金兰结交岁迟暮，玉树照人天晏温。百里宁非大贤路，一饭敢忘明主恩。
还乡同赴紫宸朝，笑语从容慰寂寥。白发侵凌今满鉴，青春羁旅旧连镳。
短篷载影夜归时，月白风清易得诗。不识酌泉拈菊意，一庭寒翠蔼空祠。
襏襫已悬黄犊睡，桔槔不动绿阴遮。老翁相见如相识，命坐藜床自析瓜。
莽莽空尘漫几毫，天风鹏辈岂知劳。山教太极圈中阔，天放先生帽顶高。
一鞭行色青山暮，两地离情白发新。马上思君重回首，落花芳草不胜春。
碧天云净雨初收，水满平桥却碍舟。忽听屐声丛竹里，是谁先我上层楼。
羽客来从合皂山，殷懃告欣病诗癫。古今此病元无药，癫到阴何便是仙。
游子骤惊风雨梦，美人长抱岁时心。枝头取次成青子，且共携尊坐绿阴。
移筇绿幄成三径，回首黄尘自一川。认得渊明千古意，南山经雨更苍然。
平生外骛已知非，木枕藤衾老可依。春半风光唯掩户，病边怀抱自忘机。
荣华代谢看荆棘，今古推迁望涧溪。造化密移於此悟，长歌拾穗任天倪。
忧思夜海浮孤枕，世事风潮涌万端。但恐明朝花已尽，空枝髡客两相看。
相对犹能两笑言，浑无一句与情关。此心怅似焚馀烛，火灭烟消泪未乾。
儿女閒情付笑颦，凤凰枝老色常新。淡妆却立氍毹上，犹是瑶台第一人。
帘卷柳阴先得月，簟横梧影早嘘风。天公快我披云愿，万里乾坤一望中。
河梁曾诵送行篇，蜗角牛毛十五年。毕竟中间皆梦尔，祗今相对各苍然。
相国推心本至平，欲使萧艾作兰馨。孤根易变终微钱，美泽难沾漫晦冥。
歌残玉树浮空棹，梦入金茎渴露杯。想待上林花未发，春光应得鼓声催。
飞蝗扫地无遗种，瑞麦连云有两岐。想见市楼增酒价，深居袖手叹吾衰。
落月导萤穿绛幔，残膏呼鼠覆青灯。心知黠鬼慵窥屋，户上聊施艾道陵。
纵落不随流水去，仅开惟有白云知。何须惆怅无人赏，自有春风二月时。
云开御苑千峰晓，气转阳和万户春。安得致身青锁闼，愿随冠服侍枫宸。
铜镜无情欺白发，霜风有力散酡颜。今宵要看浮桥月，尽放征騑晚入关。
床头有酒不用沽，更烦黄菊催红萸。一秋办取三百壶，二三佳友不可无。
梅林破玉香沾袂，池水摇漪渌泛堂。茶具笔床陪语笑，未妨日饮慰还乡。
自奉至约意若吝，忽斥千金付灾赈。贤者固应不可测，莫讶衣冠类寒畯。
诞敷文德洽寰区，赳赳明明运庙谟。自是不争应善胜，何须更佩辟兵符。
浩气冲霄贯彩虹，玄天枉鼓不周风。依然北地胭脂艳，南国还多一品红。
才子古今无乐地，先生乃尔忆分湖。茫茫四海难容足，一例劳人怅鹧鸪。
金符宵捧肃公卿，玉辇晨移望帝京。花迓御旃连汉苑，云随仙仗自襄城。
道人结屋万山阿，趺坐焚香意味多。尘事不干心已寂，年华易度发难皤。
旌旗影动黄金表，龙马风生白玉台。遥望上林花隐隐，乾坤清气一时回。
风雩谁识旧童儿，法令今惟柱后师。刻枣谁书惊荡尽，踏槐遗老叹崩离。
行路想君今眚瘦，相逢添我老悲酸。浮云渺渺吹西去，每到原头勒马看。
岂知彭生后时宠，更二十年犹始至。耕田足雨稻刺波，种树绕天花照地。
传家各自闻诗礼，与子相逢亦弟兄。洗眼上林看跃马，贺诗先到古宣城。
闽浙相望一寸心，鴒原落寞叹孤音。五年情话空相忆，千里闲门肯见寻。
汀鹭联拳雪羽毛，渊鱼拨剌金鳞尾。游人竞泛总宜船，三三两两六桥边。
高僧参透赵州禅，拔寺移归兜率天。天圣二年四月朔，一宵雷雨撼山川。
要人和灞桥冲雪，恐成剡曲棹舟回。寄声闲止老居上，好对春风酌冻醅。
即论诗思已清新，肝胆轮囷更可珍。蹈海鲁连原志士，输边卜式亦名臣。
举酒便惊分袂处，挂帆真至赏音前。不妨勋业高前哲，却与山寮作后编。
半吐柔芳暖正妍，趁晴何不试笼鞭。玉环醉矣春无赖，金屋贮之人孰贤。
鬓毛遇病双如雪，心绪逢秋一似灰。向夜欲归愁未了，满湖明月小船回。
阴风萧萧吹发寒，老馗夜踏山雨残。恨生不作中执法，誓死肯负唐衣冠。
因耿社鼓刚催老，转觉儒冠不负闲。君看浣花堂上燕，芹泥虽好亦知还。
鸿雁去来知几度，鸡虫得失竟何如。丈夫高盖非无日，聊遣閒情赋子虚。
一阳天运复来亨，君子随时亦吉征。暂向三山濒海处，小驰百里爱人声。
山骨孤奇水痕落，晴沙一片平如削。虞机良少菰米多，任尔从容饮还啄。
历块岂无追电骏，步虚疑有架天虹。吾诗直犹砖抛耳，载宝而归所得丰。
三年此夕月无光，明月多应在故乡。欲向海天寻月去，五更飞梦渡鲲洋。
极恍惚中烟有影，最缠绵处梦无痕。不妨说与青天晓，卿自怜才我感恩。
江海十年逃网罾，却从吾子到金陵。嘘云濡沫相忘若，青眼白头再见仍。
的中薏嫩莲新采，笋上竿成竹已斜。读得齐民书熟烂，把锄今作老生涯。
小桃无力困东风，似整残妆睡思浓。老子愁肠正如结，苍苔满地点殷红。
环山带水境清幽，金爵觚棱耸上头。树古直因连上苑，月明知是近中秋。
遥天孤雁泣离群，叠叠秋山更莫云。孤雁足添迁客恨，相逢赖有小冯君。
危亭徙倚前峰碧，归路迟回夕照红。谁谓死生真永诀，会应相对梦魂中。
从此苞茅动人贡，艳说扶桑茧如瓮。酋豪入学还请经，天王赐袭仍归赗。
客间那不笑翁痴，酒处犹须古锦为。不道诗成还玉雪，聊凭一解桂娥颐。
月晓已开花市合，江平偏见竹簰多。好教载取芳菲树，剩照岷天瑟瑟波。
去年登高作重九，黄菊未开新酒熟。今年无酒不登高，独行漫绕庭边菊。
穷愁长怕诗撩拨，幽愤须凭酒破除。对酒更遭诗债窘，可堪毛颖不中书。
金茎仙掌何年事，天酒神浆特地奇。知是九宵多圣泽，故将灵贶答昌期。
丈夫天地皆吾事，迂野谁呼送别歌。病里我真徒白首，此中君自有黄河。
少城衲子纷如粟，攘臂丛林空逐逐。忽然象罔得遗珠，契诟离娄何面目。
雪里溪头已占春，小园又试晚妆新。放翁老去风情在，恼得梅花醉似人。
云川道士有诗声，刻篆雕虫醉未醒。素扇自甘赎碧笠，玄鹤不肯换黄庭。
小艇时过明镜里，危栏独倚画图身。公馀对此长怀愧，检点胸中未洗尘。
中年曾未须眉白，尽日全无车马喧。我有寿觞谁与共，会昌湖上钓鱼船。
凄凉楚客新愁断，清切湘灵旧怨多。一曲更沉人已静，江头云挂缘嵯峨。
送葬万人皆惨澹，反虞驷马亦悲鸣。琴书剑珮谁收拾，三岁遗孤新学行。
贾生俟罪心相似，张翰思归事不如。斜日早知惊鵩鸟，秋风悔不忆鲈鱼。
平原试望江淹恨，故国深知宋玉悲。公子世家文苑传，斯人一出竟何为。
门左篷弧喜事新，四朝先佛庆生辰。峣峣已露峙头玉，表表因名系角麟。
群鹅不度风姿少，罢亚相随过汀草。令威流盼略无言，寄与谁知自瀛岛。
只同燕石能星陨，自得隋珠觉夜明。乔口橘洲风浪促，系帆何惜片时程。
将军下笔枉施功，羽箭贤冠事不同。桐柏宫中狂道士，枚回洲上病渔翁。
纵拟离魂酬钿盒，难持破镜觅刀环。相怜应有南飞雁，锦字偷衔人汉关。
已看辇毂填毡褐，谁挽天河洗甲兵。王者无私布公道，维新自古在开诚。
星移斗转光阴疾，林密山深气味长。万事灰心如嚼蜡，唯余杯酒未相忘。
月评须应状元谶，风义新添家庆图。科第假途馀事耳，方来宇宙要人扶。
年来厌索长安米，老去犹居大隐廛。岂是红尘故相挽，枉令空愧牧牛篇。
斜阳衰草影梅庵，明月侯门太不堪。莫话伤心前代事，落花时节又江南。
俯仰东西阅数州，老於歧路岂伶优。初闻父老推谢令，旋见儿童迎细侯。
破落侯家通永巷，萧条宫树接疏林。总输释氏青莲馆，依旧重重布地金。
车鱼辟士应难得，诗礼临戎亦未妨。缓急羽书须自草，平安烽火镇相望。
棂轩高架绝尘霏，银烛烧残万籁稀。清禁似闻声动钥，明河渐见影承晖。
急雨斜风一夜狂，客衾愁枕五更长。问君个里情怀恶，不听鹃啼也断肠。
青苔故里怀恩地，白发新生抱病身。涕泪虽多无哭处，永宁门馆属他人。
钴鉧潭中岂无月，冷光长照衰羁泣。何如阿孙屋头月，时时投取杯中吸。
湖上采莲无画舫，关东种柳满严营。繁华从此成消歇，潮到空江恨未平。
六郎莲貌终倾国，九月梨花恐不时。毕竟光芒谁得掩，有唐文运实开之。
高情不尽落缣素，连山绝涧开重帷。百年流落存一二，锦囊玉轴酬不赀。
勾漏砂星光灿夜，罗浮灶炉冷含愁。鼎新革故丹成后，乘兴逍遥汗漫游。
几思汉殿金盘露，恣阅蓬山绿字书。未报君恩成白发，翻然江海羡吾庐。
人生险阻艰难里，世事悲歌感慨中。白发孀亲倚门处，梦魂千里付归鸿。
误以雄名荐九重，天书待诏未央宫。白衣不召崔亭伯，赋笔犹残亡是公。
偶逢岛寺停帆看，深羡渔翁下钓眠。今古若论英达算，鸱夷高兴固无边。
礼乐光华持节宠，纶恩献纳赐环归。朝廷俊杰如公少，准拟重来伴紫微。
竭泽长为买斗金，狂童辽水各骎骎。由来亡国非胡祸，试诵韦庄秦妇吟。
一从隽轨得追攀，日日江皋倒载还。贪向诸公论友义，未容老子忆家山。
轻粉覆墙凝夜砌，乱金铺菊织秋篱。南阳卧久无人问，薄命非才有可疑。
青城小语庆新阳，共向红云拜玉皇。六日七分惊岁月，五更三点忆班行。
共和肇造学制更，灌输欧化厚根柢。潮属高小推先河，绛县疑年谁敢齿。
杳杳关河万里途，远来深慰旅怀孤。入门笑道亲无恙，搔首翻惊岁欲徂。
仲冬方寒荔挺出，仲夏方炎靡草死。若将朝菌比大椿，相去何啻千万里。
冰含白玉期无累，路迫青云愧可求。家有旧埙流韵远，勉将文藻赞宸猷。
澉浦东南海面横，惯看潮落又潮生。嫌渠万里风波险，心地一生平处行。
暮雪霏霏黄竹歌，日行三万竟如何。逢时莫问才高下，只与论功孰少多。
五侯池沼卷东风，酿作真珠滴小红。但怪外边春色晓，浓华都在沁园中。
白马从军明月塞，黄金结客少年场。何时更出追风骑，策尔持缨请建章。
一去重来已十年，头颅堪笑尚依然。何当了却尘纷事，来结梅花纸帐缘。
疏才人讶成多病，厚禄天教系远忧。南北于今厌戎马，宁容小阮竹林游。
笼灯就月是疑非，疑梦相逢喜乍归。并坐清宵论细细，言长翻使泪沾衣。
朔雪有情相掩映，东风何事少嘘吹。莫嫌冷落天涯远，他日和羹气味移。
画戟清香吾郡事，朱门蓬户古心期。兴来指点虚无处，便踏芒鞋去不疑。
玄中一脉传嘉话，读罢常铭道谊深。石壁山中情似昨，弥陀会上昔犹今。
君拂翠緌朝右贵，我惊华发鑑中鲜。洛都巴俚虽求旧，莫累阳春一种传。
校书绝足腾飞黄，不数向来何与江。锦囊诗句随云表，十袭未启心先降。
删除好梦缘妨睡，检点闲身未肯狂。我欲悟君先学道，携编三月坐匡床。
发德诛奸作一书，名山思贮杀青馀。竟终茅舍赍前志，空见明堂建太初。
风木摧心已四年，沅州春日苦暄妍。无边雨露滋群物，大地阳和浃九泉。
少小当筵唤奈何，年来老尽怕闻歌。君家歌儿动心魄，半出已觉魂傞傞。
溪声断续下烟蛮，蜃雾栖岩鼓碧寒。因纳天心藏古镜，遂教世事逐新澜。
壮岁几成山水癖，年来袖手不能豪。忽传灯底诗篇好，但想云间屐齿高。
稽山罢雾郁嵯峨，镜水无风也自波。莫言春度芳菲尽，别有中流采芰荷。
有人卖塞功犹烈，昨夜移舟壑岂知。剩抚垂髫孤女颊，好传琴德肖风仪。
醉尉怒呵故侯猎，亭长豪夺徵君牛。射虎将军馀怒在，卖药先生一笑休。
杖藜绝顶穷追寻，青山世路争岖嵚。碧云遮断天外眼，春风吹老人间心。
白云飞动能无思，寒雀啁啾故有声。回首送君双泪落，松楸霜露正关情。
既愁白打失芳邻，又喜红炉抽积薪。忧乐无端方寸昧，罔知唇是齿城闉。
侵雪开花雪不侵，开时色浅未开深。碧团栾里笋成束，紫蓓蕾中香满襟。
向来百丈有清规，此日山中肯者谁。檐外萧萧群玉立，不由客子不题诗。
小童门外走双壶，知是君家毓掌珠。前语果然符老蚌，这番不可学乾乌。
行状何时终撰定，瀛沧槁木尚漂零。函胸冰炭消屯厄，人梦荣枯阅晦冥。
神妙难寻落笔踪，浑然生质与天同。不知酣睡何时觉，料尔都无警盗功。
佳客逢秋宜得句，道人酌酒似烹茶。人生胜日须行乐，豫去昏鸦作阵斜。
仆夫太息祝天霁，乃复时坠雨点稀。明朝霁否未可卜，计程恐与心相违。
不管人间岁易更，客来空谷惬幽情。一江烟水团鸥梦，十月风霜冻雁声。
秋入金疮祇自悲，十年弓剑老西陲。不须更赋从军乐，且和田园杂兴诗。
雨过沙场草色微，寸心默与系斜晖。怕吟杜老无家别，谁惜刘生下第归。
再到丛林得我惊，斩新花果自然成。种田更有僧只户，乞食何如舍卫城。
晨起开门雪满山，雪晴云淡日光寒。檐流未滴梅花冻，一种清孤不等闲。
紫盖峰前万壑流，长松修竹与云浮。欲分一半谁人可，子若能来亦易谋。
邯郸枕上梦无痕，兵革馀生彩笔存。自写胸怀伤阮籍，早凭骨相识虞翻。
巨灵劈石迸流泉，万丈虹霓著地悬。怒捲风雷趋瀚海，细分脉络贯长川。
乱投桃李负青盼，频盼珠玑结焦桐。文墨才华高标显，寿翁原即是诗翁。
行年已老擬何如，手植园林十亩余。婢仆尽能修药饵，儿孙亲教读经书。
黄鹂时复唤春游，陌上杨花漫不休。几向离筵摇落日，莫教长笛动清秋。
淡极始知花更艳，愁多焉得玉无痕。欲偿白帝宜清洁，不语婷婷日又昏。
林下相随麋鹿群，一春多病思纷纷。参苓有药能投我，不废勤耕与售文。
西风吹雨冷凄凄，道上行人白昼迷。聊抉重云取朝日，未容嘉榖卧秋泥。
野税那知笋豉香，伊蒲淡泊喜初尝。自怜老去能忘肉，谁谓朝来已彻姜。
谁为施朱发妙装，一湾流水贴斜阳。枝头烂染征人血，秋色偏忴九月霜。
岩口潭深杳难测，下有千年伏龙宅。自今泉石吾可专，世外何人空物色。
景德寺前读书阁，彦国九原不可作。寄声故人加餐食，昨夜秋风淮水恶。
孤村寂历草堂閒，好友相从到此间。笑摘园蔬供客饱，醉题诗草就君删。
经春淹泊锦官城，作个归期苦未成。老向轩裳增力量，病於风月减心情。
可惜春光半滞霪，青泥汩汩水涔涔。途经千里归犹近，病觉三分治未深。
故园到日收禾黍，别墅经年长薜萝。父老倾怀看白发，儿童佐酒发清歌。
铭旌摇曳泪沾巾，为惜贤才生死分。乐道喜陪今漫道，高文谁与共论文。
法供香花参橡栗，讲堂户牖瞩林园。青山拄笏虽非隐，暂得相从一避諠。
寄来南岳第三藁，穿尺遗珠簇尽花。几度惊教祝融泣，一齐传与尉佗夸。
十三问字子云居，初读琅嬛异域书。功业他年差可想，荒村终老注虫鱼。
死生师友言宁负，肮脏情怀汝最真。老柳白门渐衰飒，相思林际梦春申。
敏华开落无三日，双桧轮困经岁春。应比首阳高节士，采薇不食为求仁。
自叹重茵宁及养，纵垂三组敢夸乡。路人或指荣虽甚，明哲何如汉子房。
元非铸冶自成湾，乌兔烹煎那得闲。却问黄粮几番熟，不知沸鼎在人间。
铁血惊雷如暴和，一时催我梦中堕。我魂三万六千花，朵朵莲花红似火。
陶斋好古力能致，阮梁避席惭酸穷。传观题识遍时彦，却炫得宝招村翁。
独行曼曼绕江湄，正是春风日暮诗。折得芳馨无所遗，寄怀空诵碧云诗。
忆昔舟泊云锦溪，溪上故人知为谁。读书亭中不草草，永平人物入深讨。
欲为全德古君子，莫弃忠规甘诌曲。忠规未必皆我友，言是人非亦可录。
桥市浣衣无空处，庙门卖卜有灵时。碧桃自趁东流水，暗老春光水不知。
惯戏清波织玉梭，水晶宫里旧仙娥。溪前笑问渔郎道，侬较桃花艳若何。
正朔今年被百蛮，遥知喜色动天颜。风雷传号临春水，貔虎移军过玉关。
西京人物易消磨，虚设贤良孝弟科。误尽宣元两朝事，鼠奸难去虱臣多。
邂逅穷荒遇俊才，故将怀抱向君开。功名未得金横带，老大空惊雪满腮。
子贱弹琴真是琴，我今无弦知琴心。使我不得琴中趣，弦以修绠谁知音。
与君同出已多时，费尽囊金典尽衣。只待春江烟浪暖，小舟先趁白鸥归。
老眼今犹见雪明，几番绝景慰生平。三高祠畔吴江棹，百战军前鄂汉城。
有名无亭真是假，是假是真俱土苴。去年今日苏公堤，玉勒雕鞍相家马。
殿前铺设两边楼，寒食宫人步打球。一半走来争跪拜，上棚先谢得头筹。
天涯节序酒樽空，扶杖登高索寞中。旅雁一声辞朔塞，寒砧几处乱西风。
久欲为僧避世喧，况当寰海正飞翻。五台自有天台院，处处流通玄妙门。
著亭尽得山川景，携客同甘醴盎觞。寄兴江村家八九，平分我欲卧南阳。
少年书卷是生涯，白屋清朝自起家。数上对章思有补，一生悃愊静无华。
儿结衰衣妇浣纱，暖风疏雨趱桑麻。金桃接种连花蕊，紫竹称根带笋芽。
词源倾写峡江流，曾蹋槐花月里游。梅岭诗篇一瓯雪，芹宫书册四山秋。
又闻浮屠说生死，灭没谓若梦幻泡。前有万古後万世，其中一世独虭蟧。
人物如公乃作州，不知谁合致公侯。清名不与官称等，颇解天公用意不。
自迁楼阁可清宁，可怕高寒可睡醒。可想玉郎声息到，推窗悄倚画屏听。
豫章千岁冠洪都，忽向西堂涌坐隅。汉姓谁能称祭酒，周家犹得拜司徒。
抱瓮区区老汉阴，空斋拥鼻日长吟。青山隔截市朝面，白发消磨豪杰心。
忆挈柔豪就石渠，春风花药袭襟裾。随珠荆玉多奇士，金匮名山见异书。
骢马骢马登周行，揽辔直拟清四方。发奸凛凛息豺虎，洗窟蔼若回春阳。
蕉岭楼台机着陆，蔗田风雨岸浮槎。旁人那解人飞跃，错比蛟龙困在沙。
国子先生行最淳，红颜犹足照青春。神仙庐下分符远，父老乡中衣锦新。
千顷田畴麦浪花，数家林薄笋抽芽。休将世事俱归梦，颇喜人生尚有涯。
纨素裁成宝月光，卷舒怀袖动宫商。老来却厌丹青手，兴到还登翰墨场。
君子三阳元并进，朝廷四海况为家。冠弹贡氏非吾愿，星聚荀门敢自誇。
气至寒林惨不舒，萧然晏坐得真如。耗磨转觉雄心尽，简懒全于世法疏。
武灵旧垅今安在，秃树无阴困樵采。玉箫金镜未销沈，几见耕夫到城卖。
一契高山流水心，形神空静两忘情。自非父母所生耳，听见伯牙声外声。
朱楼深处日微明，皂盖归时酒半醒。薄暮渔樵人去尽，碧溪青嶂遶螺亭。
午鼎松声万壑馀，蒲团曲几未全疏。春风肯入姜盐手，不废秋窗一夜书。
半生白发老南州，一见屏星万户侯。归去山中诧猿鹤，浪歌白石饭黄牛。
柳叶如眉枝似腰，赠郎辄挽最长条。条长即与侬心远，不是为侬春态娇。
一曲檀槽语若丝，十三年纪太娇痴。分明不解人情思，也有千拦百就时。
壶中有酒常居正，灶里无烟却在陈。休笑老夫无受用，豆苗初长早尝新。
福守之官大道通，乘舟朝发怒涛中。高帆得势雕开翼，飞起沧溟万里风。
自从唐季坠皇纲，天下生灵被扰攘。社稷安危悬卒伍，朝廷轻重系藩方。
向来礴勃非画工，象外析理翁则同。少酬他日清凉惠，知我梦依君子风。
湘流得雨掌来平，艇子乘风羽样轻。过眼千山才岭粤，转头一水又衡荆。
两经辟命住秦关，府罢东随相国还。物态当时倾附后，人情今日有无间。
江枫渔火似前游，天上停云水上舟。明月满怀风满袖，又飞凉梦过西楼。
尽日閒窗运秃翁，自怜虚出管城封。不知尔更何为者，初听犹疑似足蛩。
早闻英气擅家声，晚得诸郎识老成。可恨治朝无此老，郤嫌晚进不同生。
卷中求道深知谬，意外图名抑又荒。束发心情谁会得，中宵抚几自茫茫。
雨声云气暮萧萧，罗扇恩疏井树凋。心事暗随归梦去，壁灯留与可怜宵。
两年此日此江滨，又迓向来归去宾。兀坐茅亭竹应笑，林间不著送迎人。
晚来聊复岸乌纱，指点园林已罢花。高柳交阴斜日照，闲携儿稚看栖鸦。
为有牺牲多壮志，敢叫日月换新天。喜看稻菽千重浪，遍地英雄下夕烟。
听听听听听听听，劳我以生天理定。若还惰懒必饥寒，莫到饥寒方怨命。
傍观扶杖常移日，就买还家足御冬。更待风霜都过尽，却从春野看春农。
三楚迢迢动离思，九山落落助高情。一廛拟就隆中卧，要子同躬垄上耕。
踏破闲云叩竹关，安期祠外水潺潺。客来不乞长生诀，要借经楼坐看山。
万古凌空孤拄轩，百年那得此身存。醉醒欲扫云开眼，兴逸谁归月掩门。
西陇灵禽翡翠妆，稀闻正色染黄裳。自谈玉殿非关学，却照金笼别有光。
远趋君命忽中违，此意年来识者稀。黄绮曾为炎祚出，子陵终向富春归。
莫援残局叹三分，正朔居然补帝勋。一笑西陵荒草合，墓门谁写汉将军。
蟪蛄宁与雪霜期，贤哲难教俗士知。可怜贞观太平后，天且不留封德彝。
疏竹寒梅对茗垆，白云明月此山孤。山前一带红尘路，从遣游人踏绿芜。
严陵滩下水潺潺，千载高名宇宙间。风节最称东汉士，子孙犹隐上虞山。
尊中政尔空空然，忽有一壶来眼边。君知情快何所似，石涧怒流深夜泉。
素面青娥月里回，舞阑香汗粉融腮。洗妆懒趁霜钟早，直待扶桑金镜开。
作客如僧暂挂单，一生常恐露儒酸。蓬莱渺渺经三浅，尘世劳劳觉万难。
千金似粪无心愿，一剑如霜为国磨。吟辄废眠诗骨瘦，酒能消思醉颜酡。
林木葱茏环曲岸，水波澄澈映天衢。更怜风景清佳处，又向芦洲岛上凫。
方今中朝重耆硕，衮衮公卿头毕白。但非策免皆固留，夜望三台自深惜。
万木雕零独有松，雪霜风里几春冬。须知受变方成物，直上云霄舞翠龙。
胭脂湿透污罗衣，春尽萧郎又不归。香冷篆盘檐影转，一帘红雨燕双飞。
烟光漾风青入楼，立马回望湖山头。游丝飘飖几千丈，不系白日增人愁。
读罢残书听雁声，西风一榻一青灯。老来清思浑如许，自笑前生莫是僧。
试手滩头水乱流，铁鎗崖下晚维舟。两阶舞羽方閒暇，何事兹名有佩牛。
杏坫域中驰令誉，槐衙江左慕清曹。遂令如砥金陵路，高矗凌云鲁殿旄。
事往那能计容鬓，时来且办生毛翮。只今子作荆州守，列牙横纛驱前后。
十指僵寒非我有，寸心歌啸自天真。家门在望生欢喜，遁入香汤洗客尘。
春光唤入百花丛，寒力平欺两鬓蓬。吹乱众红还复整，海棠却不怕东风。
高才晚岁终难进，勇退当年正急流。不独二疏为可慕，他时当有景孙楼。
人间游戏亦堂皇，造化神工谁识量。但得延歌更呼酒，邯郸惊破几黄粱。
铸金辛苦布金难，谁向仙家鬓上看。鬘市栽来品优钵，迦陵衔处味旃檀。
半毡半幅一羌床，寒淡家风肖老庞。容易著身藏北斗，等闲开口吸西江。
中原何幸见将军，一剑长驱万马群。战伐功高天意在，庙堂策定帝图分。
儒林学海老宗师，每恨闻名识面迟。一部山川司马记，百篇风月谪仙诗。
才识无私贻后进，经纶不吝益乡田。分携南浦成怀想，月夜临风思郑虔。
寒儒事业趁三馀，细字篝灯手自书。眼底牙签富连屋，妙年公子意何如。
啸呼左袒安刘氏，指顾南冠絷楚囚。整顿乾坤康济了，千龄翊宋永同休。
乱后所存惟五柳，老来无意约山花。相逢何必曾相识，乘兴时来过此耶。
痛恙切身知谒医，俗气痼人渠不知。持筹侧肩蠹日力，锦韝金弹随痴儿。
池云压顶团鱼阵，松粉铺翎散鹤衣。遥想玉峰辰似此，清寒应悔学仙飞。
船樯相望荆江中，岸薦汀树烟濛濛。路间隄缺水如箭，未知何日生南风。
东麓坡陀尽梵宫，我来泉上照衰容。解衣又作茶瓜客，倚槛同看烟雨峰。
山东秋榜得豪英，谁似君家好弟兄。四海宾兴得两举，七千乡贯占三名。
久辞薄禄兴翛然，鲁国人思令尹贤。入仗但飞双玉舄，还家惟守一青毡。
山秀江清号浙西，气钟贤哲诞生时。商朝月正垂三统，尧殿蓂荄见七枝。
谋生安用苦区区，豆饭藜羹未遽无。若使天年犹合活，不妨自有谷于菟。
自恼自慰空自愁，故乡千里思悠悠。数声啼罢芳华寂，花事阑姗风正柔。
举头仰望太华峰，摄衣欲往路无从。忽然梦断难再逢，空记说法声如钟。
葭菼苍苍水国秋，高楼明月古杨州。二十四桥云雾里，看君骑鹤上天游。
采药归来力已疲，自家贫病自家医。平生只要睁高眼，半世何曾解皱眉。
风光何处可怜生，共把閒愁向酒倾。今日花非前日看，少年人到老年更。
愿释前仇归宿逋，更留余地着新苗。彼苍浩淼真无极，莫与天公试比高。
山老未容山客去，故将云阵锁山门。雨催晚色凝诸岭，雷送春声落后村。
故交贫贱犹馀我，老境衰颓更哭君。非是耽吟情不已，菲材曾沐惠风曛。
六平山下秋同屐，半占峰南夜联席。别后相思何处寻，凤台碧草连天色。
画时应遇空亡日，卖处难逢识别人。唯有多情往来客，强将衫袖拂埃尘。
人去骑箕传世久，空岩何事挂飞泉。四时变作无穷景，一去空濛太素天。
登车宛转泪空流，一斛珠连万斛愁。教曲伎师怜尚在，旧时姊妹忆同游。
门巷记从载酒过，图书跌宕老吟窝。银花黄白开藤树，盆石深苍俨涧阿。
丰沛曾为社稷臣，赐书名画墨犹新。几人同保山河誓，犹自栖栖九陌尘。
雁翅城东涌怒涛，外洋水长蛋船高。莫言昨夜南风急，今日登盘有海蚝。
魏武龙舆逐逝波，高台空按望陵歌。遏云声绝悲风起，翻向樽前泣翠娥。
冉冉流光春复妍，娟娟锦萼色相鲜。不妨酒态如前度，更与花神叙隔年。
绛葩玉蕊一般奇，共斗浓芳雪霁时。群雀惊寒栖不定，振翰欲上万年枝。
扁舟江上久沿洄，十幅蒲帆顷刻开。除日并将孤闷去，好风先向隔年来。
春归休念采薇戍，夜捷已闻垂瓠城。方信太平元有象，九街箫鼓合欢声。
二月颍河春水生，樯乌相望使君行。东风不起惊涛势，迟日何妨短驿程。
织女溪前贫主簿，仙娥峰下旧词臣。久栖枳棘方思替，谩带貂蝉不是真。
山南山北雨生寒，竹树风烟苍莽间。青壁倚天元未见，白衣送酒故相关。
扁舟高卧鉴湖东，送尔明时谒帝宫。家有六经传制锦，手持三策薄雕虫。
狂潮大地已封尘，六月风过第几春。新雨长街思旧貌，恻心氛滓炽中宸。
洒尽梧桐酒一杯，兴亡前事独徘徊。乌衣冉冉斜阳下，白鹭茫茫江水来。
我本三生同行愿，随缘一念犹相应。此行且复印心地，衣有宝珠奚外营。
春罗薄薄笼烟雾，裁作春衫寄将去。算来比似薄情伊，犹有晴丝千万缕。
阴阳之沴已过差，物理固知当反极。入冬和气渐融怡，霈泽时时苏土脉。
山压浓阴势欲颓，阿香推车振不开。君来论诗风四起，挽出羲和照九垓。
河倾斗落三传漏，雾散云归两幻身。心亦了然知是妄，觉来未免一酸辛。
国事如斯岂所期，当年与子辨华夷。数人心力能回变，廿载流光坐致悲。
幸有异书并古字，可无白饭与青刍。虚堂隐几共谈笑，应信今吾非故吾。
万境全归一瞬中，山河日月尽含容。若将明暗分迷悟，公案从今又一重。
晓日烘窗度隙尘，朝来光景属闲人。有时被暖贪浓睡，客到门前且莫嗔。
先生此去行师说，弟子从今记善言。为访衡山戴监岳，可能略不傍华轩。
越石枕戈终破敌，苏卿持节未归乡。慨予疏懒成何事，祇合藏身老墨庄。
念君见君何由得，江西水深波浪阔。无何奄忽室人丧，系舟复在南山侧。
篮舆腾腾一老夫，褐裘乌帽白髭须。早衰饶病多蔬食，筋力消磨合有无。
云绕疏篱水绕亭，主人清处着梅清。虽然借得坡翁意，人与梅花更有情。
乌鹑鹊雉曷足数，亦有晨风竞搜索。其间骇兽欲陵突，焊卒争趋矜手格。
常观月从东海出，想照石桥旁畔人。试问当年与今日，清光不改只如新。
欲扣齐鱼祈佛祖，偏参絮果伴山僧。况兼此地西天近，绝顶烟云覆几层。
广野微尘柳眼青，衣冠饮饯一城倾。还家且有藏书富，解组真同脱躧轻。
谁绣连延满户陈，暂应遮得陆郎贫。红芳掩敛将迷蝶，翠蔓飘飖欲挂人。
蒺藜已枯天马归，嫩蜡笼黄霜冒干。不比江南楂柚酸，橐驼载与吴人看。
桂馆祠官持羽节，名山两地蹑丹梯。共誇曼倩来金马，大胜王褒祀碧鸡。
亡羊已识多歧路，更觉新年似旧年。破睡一瓯消日永，掩关万事让人先。
莫话离悰伤祖席，且留欢刻醉春风。海棠亭下花看发，坏子胭脂点点红。
依人四海平原尽，哭友空山杜宇多。我欲同寻高士宅，风帆明日又牂牁。
北山亭上共看书，少壮相逢气尚粗。乐事每闻高义长，病文尝借远烟涂。
佥谓激扬须獬豸，如何放过此豺狼。诸生饥欲死难忍，惟有广文餍稻粱。
断弦谩说鸾胶续，剜肉难将獭髓填。更遣青裙并赤脚，独将琴册寄余年。
大海回波终共命，朔风吹雪已盈肠。早知澹泊生烦恼，何苦当时不忍狂。
严更未报皇城里，胜赏时游洛水滨。昨日庭趋三节度，淮西曾是执戈人。
轻阴阁雨日将升，浅雾喷云生半腹。晦明变化在俄顷，山鬼无端太翻覆。
枇杷花里小门关，金鸭香消玉柱间。才是卸头鸳枕畔，无聊拥背话虞山。
宦途萍水纷无迹，再见此图三叹息。远行珍重寄双鱼，鱼中定有长相忆。
幕种莲花泛秋水，杯浮竹叶醉春风。丹砂欲问飞腾术，勾漏何年访葛翁。
夫子谈笑收余庆，不复尘埃生釜甑。便当痛饮天津桥，一网尽呼天下俊。
才越千禧万象妍，又逢龙裔度龙年。痴顽依旧临花甲，蹭蹬无成恋石田。
旧书颇解藏三箧，清酒谁能送百壶。惟有故人诒秀句，独留明月似秦珠。
江水非春少颜色，春到无花耐不得。春朝如醉意昏昏，惟有春宵意无极。
我得节竹色如铁，入手不畏千崖雪。倘向潇湘再放船，相邀一问长生诀。
三百年来此正声，约民舆论独完成。鸡鸣起视天方白，海啸翻令水逆行。
一丘独立势崔嵬，形迹还疑是古台。龙井效灵沾县邑，神祠肖像儗公台。
首夏寻芳也未迟，绕园红紫尚菲菲。无心与物真皆可，有酒逢人劝莫违。
秋风高兴落丘园，谢事欣承帝语温。潜邸十年思旧学，归途三锡荷殊恩。
思君无计忧能舒，见君还愧腹每虚。知君于此未见止，而我但觉有不如。
自有闲花一面春，脸檀眉黛一时新。殷勤为报梁家妇，休把啼妆赚后人。
向身方始出埃尘，造化功夫只在人。早使亢龙抛地网，岂知白虎出天真。
今世辛劳终是空，寄瞻来世亦归同。司辰幽阁呼群妄，玄道休寻二者中。
政教才气敌希夷，冠帔翻然亦未宜。谁辨胡寅论鸿客，只除坡老识安期。
清虚堂里话襟期，友似苏黄从可知。墨宝惜无人爱护，漫令绕寺觅歼碑。
雁行没处秋天阔，华气繁时春日迟。诸尘出碍，妙触无疵。
痛饮黄龙气自豪，人如海立酒如潮。横弓昂首西风里，不射胡儿只射雕。
楼屋近山东海头，翠云影落小窗幽。登临昔日同诸彦，羁旅经年忆旧游。
四月残红日日稀，平阳园槛正芳菲。春知东馆酣宾客，应是阳和未放归。
满朝比比拜边尘，伪命难污守节臣。褒赏但令知制诰，如何只待作文人。
地上皇皇虮虱臣，着衣吃饭亦君恩。不能待诏金銮殿，尝欲献诗光范门。
洞庭之东江水西，帘旌不动夕阳迟。登临吴蜀横分地，徙倚湖山欲暮时。
西风扶橹似乘槎，水阔滩沉浪不花。梦里竹间喧急雪，觉来船底滚鸣沙。
绣户朱帘有路歧，别时嫌早到嫌迟。主家只解怜毛羽，涴尽雕梁不自知。
不堪羁寓天一方，无心佩紫兼怀黄。侍酒无由道路长，如意至今质西凉。
解下涂金膝上衣，匆匆命将墨淋漓。图中吴楚无端拆，月里山河一半亏。
九十春光半已销，几堪离索鬓丝凋。烟深楚塞愆榆火，露拂吴堤变柳条。
黄旗驰奏有三捷，金印酬功多列侯。愿补颜行身已老，区区畎亩亦私忧。
逸笔纵横意到成，烧香弄翰了余生。窗前竹树依苔石，寒雨萧条待晚晴。
陈情一表为刘书，恨我谋生计太疏。欲死恐违终养志，入山未办草玄庐。
莲植淤泥浑不染，更于净处吐华严。调花谀竹消风趣，若个如公制行廉。
更忆南巡汉武皇，楼船车马郁相望。轻裘鄠杜张公子，挟瑟邯郸吕氏倡。
百骸冥冥我无苦，书来吾弟反病暑。对床忽梦呻吟时，有兄飘泊真怜汝。
万钟一芥莫殊观，出处如君众已难。身喜还家真属我，老知怜幼胜居官。
几丝微雨噀前山，半点轻寒健牡丹。只道一春晴较少，到他晴了是春残。
山色满亭亭倚空，与君俱在画图中。解道龙腾青壁断，令人却忆漫浪翁。
倾国从来少并芳，人间那得两巫阳。丹青不解传真态，恐是菱花对晚妆。
四柱红船荡得烟，薄衫春女正春年。微波不怨怨杨柳，怨汝情长只自牵。
拾遗羁旅鉴湖秋，太史崎岖禹穴游。只驾贰车良自足，更营三釜复何求。
周南草虫但书兴，尔雅虫鱼浪多證。岂如纨扇裂冰霜，画出肖翘皆绝胜。
泗上归来动隔年，亲提浮磬与泠然。一除梵版裁云俗，再扣哀鹂绕竹圆。
一老岿然镇此州，坐驱风物入冥搜。平担家国同群动，暂憩林泉写百忧。
枌榆秋报汉家坛，斋誓先朝令不刊。抱蕝一身依礼署，饭蔬三日属祠官。
阿奴喜气照人黄，传得新诗细作行。可爱悬知似杨柳，忘忧复不待槟榔。
歌翻南曲秋当半，客满西池夜正长。斗酒十千君但坐，莫令离索念江乡。
五溪三峡出黔阳，贤宰朝京道路长。蜃雨蛮烟收健笔，雕题卉服送行装。
又不见董家藏坞，翠幕珠帏贮歌舞。谁知当时赏心事，不救后来燃脐苦。
立身官未三公贵，推老名陪二相贤。喜把衰容模梵宇，惭无纤效勒燕然。
堂中道人骨不俗，貌庞形端颜莹玉。我尝见之醒心目，宁必丝桐弦断续。
朱幡徐转候群官，猿鸟无声郡宇宽。楚国上腴收赋重，汉家良牧得人难。
妆梳雅澹偏倾国，礼范从容本大家。暗自喜欢佯面觍，紫兰争祝早抽芽。
涧草疏疏萤火光，山月朗朗枫树长。南村犊子夜声急，应是栏边新有霜。
急竹繁丝互催逼，吴娘娇浓玉无力。呵星唤月留夜长，十二围屏暖山色。
天水微茫古至今，飓风涛滚当昼阴。却瞻向望两失据，骇慄胆魄神骎骎。
三台夕照尚余曛，相望于坟与岳坟。一自苍公藏骨后，湖山如画遂三分。
风日初和昼漏长，萧然巾屦集茆堂。雨余千叠暮山绿，花落一溪春水香。
制衣起屋俱犯戒，无屋无衣两为大。世间万事且随缘，运海巢枝俱一快。
无能涉世何妨睡，有道登山只是徐。六月好风清樾底，付渠天地一蘧蒢。
不到乡闾二十秋，幸因帝命得来游。过家上冢怀先德，酾酒挥金学故侯。
团圞十客踏雨来，相从不负东风约。投壶雅歌了无恨，只恨车公一前却。
入眼江梅皆好枝，是中劳我几怀思。诗声何止一头出，酒事乃称百室师。
长思密勿侍甘泉，丹地翱翔独少年。重到文昌倍惆怅，秋风霜鬓共萧然。
万里层阴暗赤霄，鼎湖霜冷草萧萧。惊传夜猎还西内，怅望鸡鸣视早朝。
小草暗沾桃李露，春风不识也欣然。别离未饯先生馔，趋步难忘子弟缘。
双林树下手摩胸，说有谈无姿脱空。若谓瞿昙曾入灭，错教啼鸟笑春风。
昔岁相知别有情，几回磨拭始将行。如今老去愁无限，抱向闲窗却怕明。
二三邻曲偶相寻，小醉悠然卧竹阴。醒後自看还自笑，溪云犹未是无心。
细草侵阶乱碧鲜，宫门深锁绿杨天。珠帘欲卷抬秋水，罗幌微开动冷烟。
拄杖穿云到古峰，月高天净欲乘风。人间原有清凉地，好作茅茨一亩宫。
穷檐涂炭坐吞声，愁绝台澎半壁倾。裹革未闻谁报国，投鞭翻诩又翻营。
抱残碧树蝉同尽，望断平沙雁不还。多谢故人书远忆，狮窝锦幛梦跻攀。
四著儒冠甘送老，数经奇运得销忧。拟登碣石临朝日，浩荡沧溟没白鸥。
大隗山前苦露深，佛狸江上剑成林。当时不作一身计，圣主自明方寸心。
芜没池台馀故事，风流人物想前闻。翛然便欲移招隐，猿鹤还应怨旧群。
柴门松绿篱枳黄，夕照在地人影长。东风不受海烟气，吹动春岚作麝香。
出林鸟鹊便争哗，木槿朝开暮落花。裘马如何都换酒，姜盐未可共煎茶。
障子松林静杳冥，凭轩忽若无丹青。阴崖却承霜雪干，偃盖反走虬龙形。
侧身天地更怀古，回首风尘甘息机。共说总戎云鸟阵，不妨游子芰荷衣。
白旗走报山前事，昨日官军破绿林。千里人烟皆按堵，一春农事最关心。
犊鼻家风聊复尔，龙头科第亦徒然。落花满径愁无限，何啻青山听杜鹃。
就中唐福众称赏，肥实甘香天所养。有时岩头倒垂三尺壮士臂，忽然洞口直举一合仙人掌。
彩云红霞还缭绕，变化起灭难为名。有时涛头突然起，一落万丈千丈惊。
天于乌伤何其厚，灵醪直可绿枯朽。酌向泉石增寿耇，饮之为道通大有。
平生自笑书成癖，运墨圆毫日几回。六角招人聊一戏，区区老媪复能来。
春风嘘暖回金阊，大开绮席文起堂。华灯四壁灿灿光，庭前遝沓喧笙黄。
埭西小店酒新篘，一醉今朝觉易谋。从旷劫来俱有死，出青天外始无愁。
几日巢燕伴晓昏，也自呢喃问后约。海风殷勤助晚凉，江水绸缪拍城郭。
念昔一笑相逢初，我时尚少君壮夫。十年再见辇毂下，我鬓斓斑君白须。
不似前年水国秋，日摇寒影荡空楼。肯教愿力灵飙藉，抟荐青笺到旧游。
风骚独创五言体，冰雪能过十九春。骸骨依然归汉土，明妃毕竟是恩人。
到得松江每不欣，何曾晴快遇清真。此行作意追胜境，入夜阻风还闷人。
嫩晴无日也无风，政是春光酒样醲。行到中峰元未觉，回头已度打头峰。
变化无端古又今，卷舒由我此机深。时来慰满三农望，个里无心是有心。
清香燕寝憩儒先，出对湖山一莞然。红旆小驱聊缓带，青云直上且扬鞭。
帝眷襄阳曰重镇，宜从馆阁择名卿。明公之来百城悦，壶浆竹马相欢迎。
泠泠冷袭琉璃簟，奕奕凉翻翡翠帏。交扇不须烦素手，淋漓谁复汗频挥。
磨砖几日能成鉴，闭户何人欲造车。若有小参重问讯，试寻消息向真如。
欲赋春华状不成，微风微雨又清明。残花满地偏饶笑，高柳插天如有情。
南楼初日浮金晕，北户长江舞砌流。一盏寒泉心欲荐，蛮烟野菊未经秋。
饥即餐霞闷即行，一声长啸万山青。穿花渡水来相访，珍重多才阮步兵。
闻道篮舆出行田，归来药裹手亲煎。旱而不雨热尤剧，节且立秋凉未便。
老树颓唐不受春，山穷岚气变浮尘。长车欲辟玄冥域，历换红羊劫正新。
未须采摘供调药，为嗅馨香置近檐。落英好护余根在，来岁还看茁玉尖。
曾向黄州探怪石，又看文石到澎湖。磨砻半借人工巧，笑问坡翁入供无。
禁漏声稀蟾魄冷，纱厨筠簟波光净。独坐愁吟暗断魂，满窗风动芭蕉影。
两国旌旃交境外，三年帷幄侍朝端。庞眉未向清时老，万事浮云忽盖棺。
槛泉清可数毛发，白石齿齿如琼瑰。参差透影微日下，淅沥生籁长颸回。
乐奏仙韶进寿觥，觚棱风细宝香清。隔帘微见龙颜启，缘是优人有笑声。
月地云阶碧欲流，珠光一点堕帘钩。灯前历乱难留影，花外迷离怕著眸。
弄兵澒洞射阳秋，一纸招呼杀气收。十万苍生惊魄定，活人阴德过宾州。
秋看庭树换风烟，兄弟飘零寄海边。客计倦行分陕路，家贫休种汶阳田。
峰回涧曲路萦纡，万壑中藏一画图。雪堕枯枝龙解甲，藤缠怪石虎生须。
谋身只置煎茶鼎，积货惟收卖药钱。见说新居更幽僻，为忧徵诏到门前。
野菜只添一筋油，满钵和罗唯一饱。笑傲烟霞，白云风拂。
芹藻清涟乐溯洄，山光水影共徘徊。荷如解语閒舒卷，云似无心自往来。
酒醒风歇冻不行，著屐归来赏君句。只今春花半含绮，掩映山椒复何似。
溪上清涟树老苍，行穿溪树踏青阳。溪深树密无人处，只有幽花度水香。
道路无穷几倾毂，牛羊既饱各知家。人生扰扰成底事，马上哦诗日又斜。
拜秩喜持新使节，行舟还载旧诗书。欲知此后相思意，多在钟残梦觉初。
绿竹漫山元迹玉，青苔满地又流钱。个般也怕难消受，日炷炉薰答上天。
自惭淮海可怜客，每费江湖无尽波。玉树芝兰为公喜，庭空千丈影婆娑。
门阀并高缘有弟，头颅未白早称翁。生年五十还非夭，不道人间是梦中。
砖墙加垩新淘井，矮屋修梯粗葺楼。从此便堪容膝老，掘金烧杵复何求。
今朝美酒今朝醉，昨夜星辰昨夜逢。识得养生游戏论，借诗消垒气如虹。
齿如败屐鬓如霜，计此光景宁久长。扶杖欲起辄仆床，去死近如不隔墙。
石磴背穿林寺近，竹烟横点海山微。百千幽胜无人见，说向吾师是洩机。
春风上巳一月前，小试禊事来水边。胡床醉坐略少长，羽觞轻泛随洄沿。
主人能政讼庭闲，帆影云峰户牖间。每到夕阳岚翠近，只言篱障倚前山。
晚雨纤纤变玉霙，小庵高卧有余清。梦惊忽有穿窗片，夜静惟闻泻竹声。
千里胜形吟笔内，万家和气饮杯中。吏民共指双旌语，今日梁公昔谢公。
五月驱车过蓟门，黄金台下驻行辕。千林果熟新经雨，双阙疏钟远度云。
二女庙荒汀树老，九疑山碧楚天低。湘南自古多离怨，莫动哀吟易惨凄。
与君相従非一日，笔势翩翩疑可识。平时谩说古战场，过眼终迷日五色。
此身非我何由病，识破还渠大丈夫。毒药故应无用处，不须错认作醍醐。
千里投林鸟翮摧，嘤嘤绕树更徘徊。宁知舞蹈衔恩者，才被君侯一怒来。
朱门到老几人还，赢得阶庭著藓班。曾似高人无俗累，解将碧巘照朱颜。
葵扇频挥手已麻，竹床偏热冷无些。面凉却感须根汗，省得开门汲井花。
何处鸣禽新出谷，几株乔木上参天。春游不负题诗兴，神助仍因梦阿连。
故里有怀松菊老，圣朝无用计谋奇。相从喜有忘形侣，杖屦山樊酒满卮。
宫人早起笑相呼，不识阶前扫地夫。乞与金钱争借问，外头还似此间无。
买田招隐落星湾，采尽诗材始还。逆境自安天理顺，闹篮谁识道心闲。
猎猎吟旌拂岭南，冰壶霜鉴海天涵。一身傲骨应无二，八秩高龄又晋三。
寺门长日对灵渠，清到莲花气可嘘。钟磬千秋传正法，茶禅一味得真如。
离骚赋祖兼诗祖，未有无情更有诗。会意不须求甚解，阙疑乃可赏其奇。
白骨久埋金谷友，黄花尚醉葛天民。严光钓濑虽亡恙，除却江山万事新。
想见清仪触热来，高怀真是不凡才。一尊倾倒惊头白，两日追陪笑口开。
秦皇系缆北山头，一抹江边海变洲。百万生人无葬处，蜗争蚁战不如休。
游人来观但借问，疲乏人指说犹惊呼。神君曾孙在何许，想见幔亭空药炉。
落迦山上古祗林，白马西来峡口深。月出尔时楼阁影，风还如是海潮音。
夜阑红烛休更秉，春满香醑不用沽。且放虚檐歌缓转，恐惊三匝未栖乌。
仓黄又别修门去，私室无人谨呵护。夜半雷霆下取将，儿叫妻啼留不住。
晖晖初日上帘钩，漠漠清寒透衲裘。雪棘并栖双鹊瞑，金环斜绊一猿愁。
宗社威灵人制胜，养锐图全无轻进。会须入汴缚酆王，笳鼓归来取金印。
南浦家庖亦烟火，何事胸中太潇洒。少提笔力老更坚，不信昏金徒巧瓦。
太学诸斋拣秀才，出门何处是金台。楝花风紧子规急，杨柳烟昏黄鸟哀。
鼍吟浦口飞梅雨，竿头酒旗换青苎。萧骚浪白云差池，黄粉油衫寄郎主。
不忧待月乾诗笔，已欲看华泛酒杯。却忆虎溪桥上过，夜凉临砌尚徘徊。
听琴未了听吟声，泻出冰壶一片清。学到唐人超绝处，前身便是武元衡。
棘围木栅试文章，先把公卿作冠攘。往事如斯能不咎，未容尽付与斜阳。
捷音西下亟蜚星，二隽辞锋旧莫京。桂树前宵减清影，棣华同日擅香名。
不萌枝上鸟初惺，无影树头春不老。垢衣权挂类中来，出门信手拈来草。
隔河一带碧嶙峋，薄暮登台注望频。古洞深松归老鹤，金山瑶草待幽人。
璧水桥门推论难，平津阁道见知希。归来慈母看缝线，片片天香染彩衣。
割断攀缘宰相权，忧危争似我身全。试观竿上抛生体，且擬波中戏钓船。
云旗缥缈万灵奔，浪啮山趺日吐吞。天外罡风吹海立，苍茫暮色八仙墩。
朝廷植党互相挺，政事纷更属纪年。曾读上皇哀痛诏，责躬犹是禹汤贤。
十里梅花绕埭栽，年年唯见落荒苔。今年只恐春生晚，得我归时却未开。
万壑千峰次第开，祝融最上气崔嵬。九江水尽荆扬去，百粤山连翼轸来。
石磴萦纡战马粗，入山符叠辟兵符。杀人敢恕民非盗，报国真愁将不儒。
三清门户出无猜，自是凡夫不肯来。月魄日魂为道路，虎泉蛇火作梯媒。
芝田环拱碧崔嵬，流瀑高从天际来。飞沫有风长是雪，寒声无日不如雷。
日脚斜红欲暮天，倚栏垂手弄云烟。两行相对树如许，一叶不摇风寂然。
函香每月朝钟阜，访古常时到冶城。却恨无由追骥尾，凤凰台上听箫声。
融风渐暖将回雁，滫水犹腥近斩蛟。万里关山如咫尺，女床唯待凤归巢。
摇落人间六十年，补天失计共忧天。浮家湖海余心迹，报国襟期逐口禅。
江南五月黄梅雨，溽暑熏蒸无燥土。燕山道上走黄尘，不识南中霖潦苦。
春山罨画春江平，江头春船椎鼓声。钟陵别乘唤帆席，笑看猎猎风摇旌。
桃源面面少风尘，独构茅堂养道真。万叶秋声孤馆梦，一庭草色自家春。
夺门金印大如斗，不死麒麟吠群狗。危身误国君不恤，杀一忠臣辨何有。
短衣窄袖曼胡缨，意态纵横一座倾。耳后生风鼻头火，拓弦时作饿鸱声。
竹篱短短门小小，少年独立春风晓。柳芽缩瓜尚怯寒，金粟班班满枝了。
不知残腊即春朝，时见村翁过野桥。欲访寒梅愁信远，稀闻爆竹觉人遥。
香满吟笺酒满卮，枫桥宾客夜灯时。故家池馆今何许，红蕙花开空染枝。
清言屡射当场覆，艳语频勾隔坐香。皂帽青鞋从此始，敢将瓢笠附轻航。
万折江流鱼腹石，千年人立首阳碑。一门史氏春秋笔，愁绝湖光入画时。
南陌北堂连北里，五剧三条控三市。弱柳青槐拂地垂，佳气红尘暗天起。
半生回湘备艰辛，閒说年华数十春。有运未来甘自屈，抱才不遇岂求伸。
层城烟雾逼天斜，久客相依自一家。贫向危途轻岁事，愁从衰鬓改春华。
鬻薪无价岭南归，尚有儿孙在翠微。执树缚苑门户别，离离荆棘惹人衣。
山川形势三千里，基构声华五百年。襟带西南太平世，收罗风月属私权。
立仗官曹移讲席，捧香侍女拂朝衣。龙舆一去桥山远，独抱孤云万里飞。
苦死可怜灵宝子，有官十数同时死。四路萧萧人断行，一军尽惊床夜徙。
道士旧游寻赤壁，美人相见忆罗浮。休官便拟璜溪住，莼菜鲈鱼不外求。
有美荇蓠泥不滓，无言桃李下成蹊。青天莹彻明如鉴，下照毫厘自不迷。
先凭报信春枝破，预想分题雪屋寒。林下不谙人世苦，笑将双鬓与君看。
见我轻摇情脉脉，别人远去诉嘤嘤。知君早抱沧溟志，挥手依依为送行。
庾冰遗宅慨云烟，晋代名贤古巷传。都督三州成往事，相传旧址早栖禅。
老去事多藜杖在，夜来秋到叶声长。蓬莱可托无因至，试觅人间千仞岗。
丹枫酣霜压林丘，黄叶老尽岩西头。不应蔓草烟漠漠，并作粉绘苍山秋。
君归丹阙觐天颜，四方水旱应沾臆。民力东南何足陈，三辅之间且菜色。
洒墨犹存坛里竹，遗丹难老涧边松。稚川精爽依然在，杖履何年许尔从。
下帷度日甘同梦，陶几冬年得异书。晚向禅房陪杖履，清秋霜霰意何如。
姑苏城边杨柳丝，千丝万丝垂参差。柳丝虽长不禁手，难织回文锦字诗。
路远碧天唯冷结，沙河遮日力疲殚。后贤如未谙斯旨，往往将经容易看。
高阁晴轩对一峰，毗陵书客此相逢。晚收红叶题诗遍，秋待黄花酿酒浓。
歌声哀怨传三硖，行色凄凉带百蛮。流落爱君心未已，梦魂犹缀紫宸班。
归骑正须夸疾速，慈颜想见倍欢怡。人生最是团栾乐，况值薰风荔子时。
范时港头生事微，三月海上行人稀。东沙西沙海不熟，大信小信舟当归。
坛庙千年草不生，幽真曾此荫余清。月枝地上流云影，风叶天边过雨声。
颇怀种柳陶尹令，更慕滋兰屈大夫。况复此君尤洒落，幽斋安可一日无。
是时万籁寂不作，惟见翱双白鹤。赤松正与董双成，坐驾云軿穷碧落。
卜洛千秋虎幄存，执经今日满桥门。诸生疑问更相谒，六代风流未可论。
万里当年慕建侯，而今痴坐衲蒙头。臭皮袋有形为累，古锦囊无句可收。
水南水北隔溪坳，数里陂塘接柳条。鱼孕化苗青荇蒂，鸥边刺角紫菱腰。
先生名利比尘灰，绿竹青松手自栽。拟把一竿盘石上，幅巾闲过峡山来。
伯占天香第一枝，天上星辰手可摘。季方原不负元方，白璧宁溷它山石。
邻鸡午唱静中哗，挟雨苍苔傲落花。已觉星星鬓边出，真成一倍惜年华。
女墙齾齾带斜晖，短棹还从剡曲归。林叶经霜浑欲尽，人家近水自相依。
中有有识剪发妻，谈笑咄嗟具鱼肉。我醉不知日午晡，但觉意气横山谷。
孤军不令收全楚，衣绣何曾到故乡。地下英雄应一笑，偶然成败讵天亡。
春田不雨忧无麦，入囷得半犹足食。伏中一晒不可缓，旱田苍耳犹难得。
昔年曾向西湖住，日夕闲行湖上路。东风二月梅花开，香得孤山无著处。
营屯细柳连春色，山转乌龙对夕曛。万里守边严号令，三农在野乐耕耘。
岢岚地势横三汊，河朔城墉挂一箕。紫塞高连寒日短，黄榆落尽长年悲。
天下名山行脚遍，依然形影瘦伶俜。支吾寒暑袈裟耐，变眩烟霞笔砚灵。
既成遗恨分鸾镜，何必留情拔玉簪。冷暖望君多自重，孤单从此少人怜。
水自潺湲日自斜，尽无鸡犬有鸣鸦。千村万落如寒食，不见人烟空见花。
蜀国犹存诸葛庙，汉王空忆亚夫营。鄞人共说封侯事，夜雨残镫泪欲倾。
三山梦断黄粱熟，一迳莓封白日长。我欲从公结幽隐，不干泉石解膏肓。
黑龟赤凤早逢师，白发苍颜老不衰。丹鼎一丸深自秘，紫芝三叶却先知。
七泽风高闻断雁，五陵花发待华簪。经途不负淮南约，迟尔同扳桂树林。
貌若蝴蜂腿脚纖，细腰项紧两头尖。遍身黄色金纹理，百口之中一口钳。
久病情怀已索然，况当景气似秋天。书窗静滴芭蕉雨，吟砌轻笼薜荔烟。
老奴但欲致村酤，小婢争言试三斗。我年七十似童儿，逢节欢欣事从厚。
眼中人事又重阳，天际无云自一方。山不厌高凭脚力，酒频引满答秋光。
大白东西飞正狂，新刍石冻杂梅香。诗中反语常回避，尤怯花前唤索郎。
泾州之民有生儿，异干同躯不容裂。是时武氏乘其夫，唐祚中微殆将灭。
不惜孤身轻一叶，坐令九鼎重千钧。万牛回首求梁栋，未要沱江理钓缗。
寒云锁处万山昏，为恐羁人见血痕。争奈杜鹃啼不住，一腔幽怨与谁论。
衣朱曾表霜红志，尚赤谁知顾绛心。一例忠贞相映发，世人且向画图寻。
平湖碧玉烟波阔，芰荷风起秋香发。采莲女儿红粉新，舟中笑语隔烟闻。
万里鸿冥随羽翼，百年豹隐自云烟。山中他日搜遗宝，应有人修逸士篇。
无处登临不系情，一凭春酒醉高城。暂移罗绮见山色，才驻管弦闻水声。
色映瑶台迷鹤舞，光摇银树失花飞。玉河堤畔人归晚，带得琼珠满客衣。
累诏褒优免造庭，两宫虚竚想仪形。千年辽鹤高华表，万里云鸿独杳冥。
高柳参差云影低，几家楼阁望中迷。房蜂分户成新蜜，檐燕营巢堕旧泥。
尘世光阴俱短日，客心冥漠过潜灰。此心未厌隆中卧，亦任东风起蛰雷。
老通久共梅同住，好事谁令侑酒仙。变化侯王等閒耳，不堪持到影香前。
晁公磊落天下士，帝遣长庚下人世。旧闻一醉百梨花，醉后狂歌满天地。
剑去池空一水寒，游人到此凭兰干。年来是事消磨尽，只有青山好静看。
十月寒轻叶未凋，淡黄疏绿短长条。无情有态堪怜处，日脚云头雨半腰。
儒术能为耆定功，泱泱表海见雄风。服膺师训尊心学，不独文同理亦同。
野亭须对即时酒，佛屋曾为谁氏园。著个茅斋终未得，每逢清夜欲销魂。
未见古人心已倾，扬鞭何惜一朝程。自惭病忘非多忘，傥逐班荆即负荆。
双花窈窕照春深，尽日凭阑费苦吟。背面紫云分宝髻，合欢金缕结同心。
官壶五点鸡三唱，冠佩如云列绛霄。黄道六龙行化日，彤廷一廌立清朝。
璧水相逢似梦中，天涯踪迹偶然同。为君鼓棹吹长笛，谁似乘流更御风。
堕钗遗珮满中庭，此时但愿可君意。回昼为宵亦不寐，年年奉君君莫弃。
闻名见面足笑莞，强为花辨几愚蠢。有如巨贤杂群小，望而可识为奇厖。
堰头笑傲同张祜，市里优游比路随。唯有才名藏不得，山阳留滞肯多时。
秋霖欲洗庾公尘，不管楼头客恨新。塞雁又为江左客，菊花曾识晋时人。
双竞龙舟疾似风，一星球子两明同。平吴破蜀三除里，灭楚图秦百战中。
白鱼紫蟹空濡沫，窘兔惊麋想砀迷。自揣臞儒合蔬粝，放麑终恐愧巴西。
老人登山汗如濯，倒床困卧呼不觉。觉来五鼓日三竿，始信孤云天一握。
星斗半沉苍翠色，红霞远照海涛分。折松晓拂天坛雪，投简寒窥玉洞云。
汗马功成即引年，登山临水小游仙。印纹久秘微生绿，字韵新成尽入玄。
星为二使来巡抚，考未三年悉可观。剧郡使当烦镇守，君恩宁许更盘恒。
韦侯别我有所适，知我怜君画无敌。戏拈秃笔扫骅骝，欻见骐驎出东壁。
送君南浦惨离情，握手依依数去程。日薄云浓风转劲，江寒水落浪还生。
琳宫栋桷新丹雘，佛日曾未须臾离。一塔如僧立劫墨，北庭帝力终烟飞。
平原秋晚气萧森，独见双松落翠阴。舣棹不知何处客，斸苓应是过云林。
出山已誓奔重海，慕道不辞连百江。滴水宏图堪叹赏，送君常倚水边窗。
一家悬系天南北，八口萧条鬼故新。剩有昔年衢祭泪，白云黄叶每愁人。
清晨出帷昼藏隙，正是袢蒸炎暑日。但愿凉风即日来，且为苍生膏血惜。
故刀拟拜屠牛佛，弄笔难收汗马功。信尔无愁谈故事，隔庭儿女笑迷濛。
笑吞山月吸江风，羁愁肯使婴吾胸。扁舟夜泛赤壁下，文光下烛冯夷宫。
夔府孤城落日斜，每依南斗望京华。听猿实下三声泪，奉使虚随八月查。
胸中磊落藏五兵，欲试无路空峥嵘。酒为旗鼓笔刀槊，势从天落银河倾。
才美风流自一时，因风来寄湛然诗。新朝制度知将近，晚节功名未是迟。
湖海到今无剑客，江山如作老诗人。不知尚父缘何事，白首投竿起渭滨。
杜君袖衔丹砂书，一顾诃斥百怪除。声如翻河落天衢，四方争迎走高车。
别後与谁同把酒，客中无日不思家。田园知有儿孙委，早晚扁舟到海涯。
何独遗子天球琳，上与郊岛名相寻。虽无荐藉鬼已歆，况立之后主釜鬵。
青青柔蔓绕修篁，刷翠成花著处芳。应是折从河鼓手，天孙斜插鬓云香。
笋舆伊轧尽经邱，南塔从容半日游。野鹤山猿留不住，又将诗过足山楼。
送别无诗却有情，看山犹记别时程。沧洲隐隐连河间，落日城头一骑行。
去春问渡此渡头，今来风景又新秋。岁月如驰不肯住，滔滔空叹大江流。
当年六合劲烟尘，天上人间拿破崙。武帝旌旗谁眼见，白头军士已无人。
山势业业向北盘，高僧平日为开轩。莫嫌长有车马到，真爱都无鸟雀喧。
西风半夜帘栊冷，远梦初归。梦过金扉，花谢窗前夜合枝。
两翁儿女旧论姻，酒担羊腔喜色新。不遣交情隔生死，固应世好等朱陈。
萧然陈迹寄林坰，千古谁分伪与真。惟有离宫歌舞地，遗簪坠珥付耕人。
蒜岭秋横木叶残，瓜洲灯火朔风寒。罔思梦雨横风夜，一样江山两样看。
山川不尽心难老，岁月忧煎发渐华。行到湘南归不得，倚门应是望天涯。
大哉天休何穹窿，惟王配天居域中。东西南北乃四裔，盛德可使车书同。
百花头上和闰手，乃祖声名似孝先。太息北朝开府老，真成故里烂柯仙。
一年从此皆閒日，风雨闭门公事毕。射狐罝兔岁蹉跎，百壶社酒相经过。
谁为戎首起边功，万里生灵一掷中。天为忧之连作雨，人无识者骤歌风。
古器纵横犹识鼎，众星错落仅名斗。模糊半已隐瘢胝，诘曲犹能辨跟肘。
金粟如来瘦如腊，坐上文殊秋月圆。法门论极两相可，言语不复相通传。
冷吟只办扶头酒，断梦难寻称意花。红粉青山怀旧句，所思渺矣各天涯。
风流东晋伊何人，流觞重话永和春。姑行乐耳漫愁叹，茫茫百感丛其身。
千首未多行世集，数篇才刻住山诗。属君勉力任兹事，吾道只今棼若丝。
倦夜抛书病不禁，投床无寐雨涔涔。长潸旧国山河泪，细滴孤臣禾黍心。
大千总是神仙药，此药无多灵验多。七佛之师虽解用，难医无病老维摩。
独坐终日闭寒庐，回首生年五十初。岁月不知垂老至，惟从愤乐自如如。
经霜枫树诗情远，漏月梧桐画意多。不尽林于萧瑟感，天涯游子发悲歌。
帖字逼真尝细搨，诗联敲稳每长吟。镜中一笑成何事，鬓影秋丝日见侵。
春来几时余不知，但怪日日柳梢好。我嗟无地自种花，常恐东风只生草。
败苇萧萧古岸头，垂杨两岸送行舟。夕阳衰草荒郊外，争使行人不泪流。
先相君子与小人，小人枉了君子赢。见吾善者笑局局，眼明黄山峰六六。
无聊搔首怜垂白，遣兴题诗写杀青。此段公居正岑寂，还如旧隐掩柴扃。
落木枯林一夜苏，枝枝节节糁琼酥。看来忘却腊前景，一色李花三月初。
边城二月吹芦笳，怨声番入胡桃花。胡桃花开白练练，沟底行人泪如线。
春风自与时窈窕，岂为来开桃李花。不然春来已几日，何处桃李不枯槎。
又见兰亭土木新，题名勒石是何人。更谁知读冬青引，合祀当年六义民。
浪传魁梧越沧溟，过誉清夷得好铭。今见画图寒乞甚，心声心画果难形。
故旧白头惊未识，比隣青眼喜相谙。此生自断何须问，荼苦从今等荠甘。
开遍芙蓉小苑西，落红无主更沾泥。烟衰雨笠湖边路，一任秋风顾影迷。
霜蹄奋迅追飞电，凤首昂藏似渴乌。春草青青华山曲，三边今日已无虞。
逐鹿转成蕉下鹿，屠龙翻饲画中龙。陆离光怪千年事，造次颠连一夕逢。
偏爱君家碧玉盘，建溪云脚未尝乾。书生自恨无金换，聊以诗章乞数团。
青锁春閒漏点迟，博山香煖翠烟微。隔帘谁撼金铃响，知是花间燕子归。
吾宗伟量固难如，万顷澄波更有余。吟遍人寰四时景，读穷仙馆百王书。
旰食忧民睿思焦，默怀时雪滞层霄。十行新下宽囚诏，诸道交驰奉使轺。
一片俄惊万点新，更劳车马碾成尘。费声林际催归鸟，负手阑干独立人。
佳句驰来合斩关，家童岂得嫉渠顽。好怀偶苦催租至，厚意虚教垂橐还。
鉴堂来住鉴堂中，两鉴相磨只一同。要是非台亦非鉴，但见寂照含虚空。
月冷榆关过雁行，将军寒笛老思乡。贰师骨恨千夫壮，李广魂飞一剑长。
雪后登楼思渺然，南为梁苑北秦天。微吟谢氏成圭句，忽忆阳生种玉田。
竹间疏户幽人到，林上长松野鹤期。已觉高轩惭卫赐，可怜黄犬哭秦斯。
垂萝书室隐清秋，千丈澄湖一叶舟。回首上林春物早，未应长被白云留。
不到招提二十霜，眼明独识鲁灵光。云餐已供伊薄塞，风铎得傅替戾罔。
节裹且追千载事，胸中别作一家春。明年此会知谁健，不问苍生问鬼神。
哦诗三日未离床，昼看云霞夜爱凉。痛痒关心贻我愧，甄陶冶性累公忙。
我疑玉女畏迎将，且惧词锋恣弹射。豹藏惜此管中斑，黛点羞渠眉上碧。
三月闽州柳堪折，泮林上客来作别。自言官满欲朝天，不向家山卧明月。
閒云犹阁为霖润，野水空横济物舟。安得杜陵诗老在，从渠每日醉江头。
清思所诣迥酸咸，肯向儒林挈大凡。访子一镫惟四壁，置予万壑与千岩。
黄金榜揭集芳园，只隔墙头便是天。西母云车寒未降，莺花作意办新年。
暄风暖景政春迟，开尽好花人未知。输与狸奴得春色，牡丹香里弄双儿。
残日西颓百感沉，空挥老泪洒东林。当腰自有亭亭玉，怅望龟山诵子衿。
君家高谊冠南州，旧辑书堂聚北流。此饭未尝轻下客，名园不羡觅封侯。
攻苦诗书如白屋，加鞭辞藻正青春。古来孟氏好兄弟，余韵未忘今转新。
题塔更闻誇雁序，驱车今已出羊肠。唯应仲蔚蓬蒿语，犹似连枝泪几行。
京邸可容方朔诞，临邛谁爱马卿才。相期共采名山药，云卧铜官漫遣回。
吏部声名动一时，中原人物未全衰。低摧不用还归去，坐守遗经可疗饥。
荜门阒寂倩云封，十载林泉不负公。透海穿山凭楖栗，填沟塞壑任榛蓬。
陶令诸孙学行优，绕亭栽菊更风流。天施白露开逢节，地涌黄金买断秋。
花深柳暗铜驼陌，风暖莺娇金谷堤。尽是尧夫行乐处，尧夫非是爱吟诗。
好歌北院连南院，景物新年胜旧年。梅柳也知天意好，十分妆点斗春妍。
逝水韶华近晚秋，天高云淡自悠悠。花香鸟语心怀乐，到处园林任漫游。
有石可砺食蘗齿，有泉可濯凝尘衣。清游未足鸡报午，一尊会合人生稀。
月游渭水仪空在，舞罢西陵泪未乾。肠断反虞歌彻后，满山松柏夜霜寒。
昆明波涛南纪雄，金碧滉漾银河通。平吞万里象马国，直下千尺蛟龙宫。
幽胜程程擬遍寻，不妨淮楚入搜吟。藓莎篱落豀庄静，松竹楼台坞未深。
辇道风清碧野平，紫烟常自锁南城。行宫岁幸乘龙近，仙侣朝来学凤鸣。
雉省荣迁拜命新，鱼符重佩出关频。停骖却访枌榆社，恋阙回瞻析木津。
且自细听莺宛宛，莫教深惜燕匆匆。江村到处皆春色，聊与行人吊客中。
恩怨荣污总不知，片云只鹤久相期。驱磨花月三千界，断送风波十二时。
经年未复寄来书，索我形骸莫太疏。鲍叔相知应似旧，嵇康习懒苦难除。
依稀红旆影前途，欲近仍遥问却无。一片交情与乡思，先随明月到姑苏。
青云新贵争先进，空谷幽人去不还。我独行藏两无取，狐疑丘壑市朝间。
桂树云生淮海壮，金茎月出汉台孤。若到里门应早下，花间或恐有前驱。
论交乡里各儿童，三纪相看两鬓蓬。孤宦无资元附骥，故人得意近乘骢。
昨夜阴风刮地鸣，乱敲窗纸梦魂惊。壁寒剥落泥成片，屋老漂摇瓦作声。
营垒十年空节钺，羽书千遍乞王师。请缨有志长沾臆，击节终军喜尔为。
苏家小女旧知名，杨柳风前别有情。剥条盘作银环样，卷叶吹为玉笛声。
世事纷然百不关，此身将老翠微间。病疏把酒杯觞燥，懒废吟诗笔砚闲。
京城纸贵争传赋，便驿书来賸寄诗。老友生平识英物，要看修竹拂云枝。
江水上源急如箭，潭北转急令目眩。中间十里澄漫漫，龙蛇若见若不见。
吴山越山相对青，中有滚滚长江横。长江谁道不曾改，年来一半沙填平。
逢逢社鼓佐丰年，酒熟那逢酿雪天。擘橘煮鸡偿一醉，布衾烘暖抱孙眠。
穿亭一水留僧供，夹寺三峰护法轮。中有双钩看欲起，光芒夜夜动星辰。
镂玉凝酥若未匀，南枝仿佛露天真。横陈月下无双影，占断人间第一春。
正坐面西想日轮，见日欲没如悬鼓。见已闭目开目间，皆令明了心坚住。
巨鲸怒吸海江枯，为问曾增纸价无。午夜茅斋烧蜡炬，令人无意读三都。
章彻诵筵天意悦，恩隆赐典露华鲜。礼文稽古皆成宪，主德由斯志罔愆。
参军肯自笑苍颜，花趁篮舆簇玉盘。賸取必知丛蝶恨，款行聊许路人看。
沉香亭畔方移种，已见黄尘动地来。幸有爱花朱处士，至今留得百枝开。
客中况味似枯禅，岁月无情任转迁。不是五更闻爆竹，那知今日是新年。
昭谏能诗终晚达，茂先博物岂穷居。炎天相望沧浪道，为羡清尊脍鲤鱼。
桑下空馀三宿恋，人间宁有再生缘。江山粉黛同黄土，儿女区区只自怜。
西山半壁影钩陈，晴雪新销路马尘。两岁通行三大礼，千官中称一闲身。
只宜烟浦更云涯，温室清芬特地佳。恰似集灵会王母，玉真勃窣下瑶阶。
多年不省庐山面，江上初从望中见。秀骨苍颜五老人，顾我欣然如素善。
稻花水落正鱼肥，湖上孤云带雨归。林影倒涵波镜动，白鸥低傍钓船飞。
四序轮回难久驻，一生得失付长歌。心宽处处有佳境，清畅浑然气自和。
人情尽说了生死，乞食何因叩鬼门。菜色两行连彼岸，情根难断况愁根。
黄昏鼓角似边州，三十年前上此楼。今日山城对垂泪，伤心不独为悲秋。
渡海轻生负壮心，家山风雨莫相侵。浮生已是成桃梗，故鬼何曾念稿砧。
虢略先生不讳穷，咏歌尧舜舆时逢。传呼满道今为使，敛板登门亦见容。
灯掩香云坠宝花，龙膏照影月笼纱。尊前便是明河路，一访支机又岁华。
莫釐之峰何嵯峨，下有冲激之洪波。波光浩渺天一色，渔舟几处扬清歌。
遍游数泽一渔舠，尽历风霜只缊袍。天为念贫偏与健，人因见懒误称高。
自入山中二十年，抗尘有道即为仙。差科难到耽闲地，种穫因无负郭田。
忆昔先皇十八年，学士风流满当代。就中太仆真潇洒，至今画菊流传在。
三尺儿童知雪涕，几家鸡犬未凋零。稻花门外奇峰涌，又听胪言指阵云。
太平堤畔是秋官，门倚澄湖绿玉湾。更出筼筜望天上，五云长护紫金山。
军府威容从道盛，江山气色定知同。报君一事君应羡，五宿澄波皓月中。
昔闻天柱缘荆公，嵽嵲嵚崟想象中。吴楚以来剧靡弱，蛮烟奔处此独雄。
猿臂虬须不解文，生来提剑浊河濆。仇家莫记从前事，今日朝廷靖虏军。
因嗟红影随风去，犹为青丛绕槛频。更把华灯照深夜，一年情味隔音尘。
怯寒贪睡意迟迟，掩映疏棂影若私。肯与老梅为近侍，呼他名字绿衣儿。
长松百尺不自觉，企而羡者蓬与蒿。我欲赢粮往问道，未应举臂辞卢敖。
紫府先生旧同学，腰垂彤管贮灵药。耻论方士小还丹，好饮仙人太玄酪。
犹看雪意微茫在，顿觉春光骀荡浮。举酒莫论今古事，只将身世付沙鸥。
一夜春膏涨碧溪，水滨沙际润无泥。幽人绿野临江曲，太守红旗转竹西。
萧郎白马远从军，落日樊川吊紫云。客里莺花逢杜曲，唐朝春恨属司勋。
中垒占形包两陕，边隅拓土卷三危。一枰未罢兵书至，战退苻秦奏凯归。
粘天草色透帘栊，春恨如潮梦已空。几日轻寒连夜雨，桃花无力怯东风。
一舸悠悠醉又醒，溪山无语意分明。龟身何日化苍石，鹤背有人游紫清。
家园韡萼总争妍，羁旅天涯思独牵。客类楚囚方落落，人言公子并翩翩。
旧学虚蒙一字褒，暮年曾得拜江臯。丹砂雅意成前约，玩印连章避左曹。
牧童生来日日娱，只忧身大当把鉏。日斜睡足牛背上，不信人间有广舆。
盛时赐帛倡优等，落户编沦乞丐俦。秦火未曾净杂说，浊流终必付清投。
少年赤手弄霜雪，想见倚门迟岁馈。还家莫道囊橐空，客子夜寒仍少睡。
河经酸枣今何日，堰定离堆似此时。圣主玄圭应更锡，即看持节拜台司。
满汀芳草夕阳斜，长恨春时不在家。昨夜月明诗梦醒，子规啼尽杜鹃花。
胯下王孙谩诋娸，印刓吝予有功谁。英雄慷慨世无匹，自刎头颅赠故知。
曜相偏羸足力强，不辞複岭与重岗。未穷仙隐千年迹，先炷宸游一瓣香。
惊鸿照影空回首，别鹤流声易断肠。罗袜凌波原一瞬，只宜画里与端详。
尊前花落愁赊酒，地上钱流错认苔。更愿公家宽赋敛，斯民卒岁亦悠哉。
剑外归耕梦不通，公车上疏路何从。有心求缩地万里，无羽可朝天九重。
闻说淮徐阻恶澜，南归漕艘渡黄难。调防地已空兵卫，肆悍人愁起衅端。
鳌山今日道初成，尤乞凡夫为证明。信我浮杯无剩语，耐他弥勒有求名。
禋祀初成玉册文，秉圭今见圣明君。天门直望郊丘路，凤辇龙旂护五云。
狂嘘怨气输臣朔，沉醉韶音过圣丘。异日满台非梦想，肠鱼鸡鸭又羊牛。
锦衣树纛向秦川，有客将离独黯然。日食犹分丞相饼，传呼自愧孝廉船。
一片飞花落酒缸，风光渐觉远书窗。草深两部青蛙闹，芹湿重檐紫燕双。
泼墨顽云雪未成，同来物外结诗盟。他年重觅留题处，可有轻尘扑面生。
高凭无眺酒频斟，谁识风前快饮心。州县长官胜邻境，秧畴水满树林阴。
军民百万上堤防，堵漏填崩各有方。悟得禹王疏浚意，暂时学鲧也无妨。
吴客千竿江月残，巴童一曲江波寒。长安何限青青玉，耐与苏郎雪后看。
拒狼进虎亦何忙，奔走十年此下场。吉网罗钳新伎俩，牛头马面旧跳梁。
一壶常共邻翁席，四马频回过客车。闻道翛然奄乘化，砚松空对涕涟如。
玉树成群不可攀，谩将牢落待苍山。五年分手河梁外，一夕连床风雨间。
花开艳极偏无子，笋出尖多易有斑。只合化身明月镜，笑颦都得照卿颜。
不是金涂丈六仙，庄严法界想西天。自因僧净镌空像，谁说秦皇缆海船。
愁多不忍醒时别，想极还寻静处行。谁遣同衾又分手，不如行路本无情。
提壼聒聒惟呼酒，杜宇喧喧只说归。坐怪鸟声皆有取，静于人事益知非。
夭桃夺眼难为冶，拱柳依烟未放晴。天为诗人生别恨，断云薄暝酿清明。
帝子釜摇金潋滟，家人卦剔翠孱颜。西湖日日船如织，半在南屏第一山。
买山不必待白发，兹事古贤时蹉跎。微闻陆沈在金马，持较三径谁与多。
乐府曾占第一班，赐衣赢得耐朱颜。何人更倚沈香榭，裸玉裎酥辍牡丹。
几茎华发时时改，一夜乡心处处同。客里不堪劳问讯，举头又见月朦胧。
杜鹃呼我我归休，陆有轻车水有船。笑杀西湖湖上客，醉生梦死恋杭州。
蹈履若迷天所赋，奔驰犹误实之宾。都将出处束高阁，明日从容傥细陈。
口占佳句惊众坐，手练强兵试鸣镝。酒酣起舞花满地，醉倒不听人扶出。
千秋位业馀尘土，四海知交几胆肝。满眼东西南北水，不妨平地看流湍。
二乘皆曰不堪任，上士之人智慧深。欲得神通等居士，无过无物总无心。
群友皆从辽鹤游，恨悲相续碾尘沟。醒时飨宴交欢乐，醉后沉酣伏案头。
犹是当年旧柳条，低徊故事总烟销。才名一代杨公子，曾踏东风赋板桥。
此去它来尚有缘，头童齿豁恐无年。殷懃三请久住世，弊恶可念未可捐。
一簇青烟锁玉楼，半垂阑畔半垂沟。明年更有新条在，绕乱春风卒未休。
风平摇海帆参差，城下石亭花缬篱。美人藕肱抱瑶瑟，十二春弦盘乱丝。
千里稻花应秀色，五更桐叶最佳音。无田似我犹欣舞，何况田间望岁心。
愁心中酒付腾腾，强兴松寥更一登。高地寒潮回午梦，小楼淡日话残僧。
芸帙秘辛薰紫麝，湘帘屈戍灿金乌。一从门闭秋风后，蛩语阶庭长露芜。
珊瑚水冷鱼龙藏，此翁一去魂茫茫。江山有神故物在，环珮无声凉夜长。
鴳鼠临河雀入林，伤心只在有情人。围炉烤酒歌风雪，终觉搔靴隔一层。
直须香裹同扶杖，莫问尊前几举觥。谁向诗盟最先歃，定知一座自公倾。
梅市桥边弄夕霏，菱歌声里棹船归。白鸥去尽还堪恨，不为幽人暖钓矶。
未央宫暖粘歌袖，扬子江清恼客船。老去强看愁底事，昏花满眼意茫然。
人生识字忧患始，姓名粗记可以休。何用草书夸神速，开卷惝怳令人愁。
铜符分守楚云开，襆被今随秋色回。闺閤卧时传治绩，江山行处助诗才。
壮士轩昂非自谋，近臣当为国深忧。区区女子无高意，追念牛衣暖即休。
脊疮蹄蹇瘦阑干，火印年深字已漫。野磵有冰朝洗怯，破坊无壁夜嘶寒。
满城风雨近重阳，马上谁家白面郎。时复看云泪沾臆，寒花犹作去年香。
逼除行舸系江干，盘砖津津到夜阑。雨雪漫题诗閤去，河山遂隔酒垆寒。
雨过平沙不染泥，綵索凌风御帐齐。宫臣报道晓寒浅，有个黄鹂深树啼。
欲向山家问起居，巉岩深处有茅庐。闲来坐卧无人管，花落庭前看道书。
郁郁层峦夹岸青，春山绿水去无声。烟波一棹知何许，鶗鴂两山相对鸣。
三老趋程不惮劳，船头坐看月轮高。烟村渔火微茫外，一簇人家是馆陶。
薄夫何苦事奸奸，一室琴书自解颜。峰后月明秋啸去，水边林影晚樵还。
草侵吟枕依依梦，花傍愁襟故故春。江上负暄樵牧晚，素书千里慰萧辰。
红白桃花开满枝，满城微雨牡丹时。因过古寺逢僧话，莫遣扁舟解缆迟。
浮家泛宅谩区区，一阁安然特迥殊。题作舫斋还解否，登临寄傲在江湖。
水晚云秋山不穷，自疑身在画屏中。孤舟移棹一江月，高阁卷帘千树风。
塞上马来还反掌，扬州鹤去又从头。茫茫世事谁能料，未尽棺前卒未休。
旅游日日滞归槎，岁杪鸿飞苦忆家。采采雨荒陶令菊，离离秋冷邵平瓜。
幅巾短褐对江云，闲把群经自计论。鲁泮未能载后学，虞庠岂称讲微言。
日长秋馆罢抽毫，自在閒庭落麈毛。忽有词章传二妙，敢将名姓托三豪。
叠嶂凌霄气郁苍，山名待诏邑之旁。瑶章霞灿神龙跃，锦轴云蒸彩凤翔。
孤村浊酒临河醉，五月征帆带雨寒。汝洛相思千里外，书来不用叹南冠。
脍玉有名污净供，莼丝无味诳枯肠。此君苗裔风流在，三韭何须学庾郎。
玛瑙坡前春未来，几番空棹酒船回。西湖今日清如许，一树梅花压水开。
僻寄僧房锁月萝，惊来客屐卿云莎。病侵瘦骨寒於水，却说冲和占得多。
隔林烟火三家市，下水风帆一叶舟。相送远游惊岁晚，不禁离思逐东流。
消息盛衰有如此，是理见处须分明。孟叟晚年尽心作，孔圣垂老春秋成。
爱是双溪故居好，百年遗泽与人俱。保雌大觉聃翁胜，改姓直嫌柳子愚。
拙疏何计补涓埃，惭愧双旌去复来。三过溪门今老矣，病无脚力更登台。
紫鸾黄鹄虽别离，一举千里何难追。犹闻啼风与叫月，流连断续令人悲。
阴晴易辨云霞色，晓夕常吞日月光。我亦清心官事省，葛巾藜杖得徜徉。
丈人八十身尤健，心似闲云恣舒卷。故人邀作武林游，拿舟不道江湖远。
乃翁勋名已如许，如何免得洪钧府。请更撰成经国谱，付与郎君踵前武。
东园草暗铜驼陌，北固潮平铁瓮城。珍重子仪谁可继，三军气色倍精明。
落日孤烟寒不度，梅花忽见桥西树。疎影犹含涧外云，暗香欲薄山前雾。
谁堪皓首劳商绮，敢道苍生望谢安。岐路茫茫芳草绿，云山凄断劝加餐。
韩信事刘元不叛，萧何惑汉竟生疑。当初若听蒯通语，高祖功名未可知。
聊驱小队出郊圻，天遣凉风却午曦。雨脚似披千疋练，山容如障数层帷。
明月洲前秋气多，渔舟轻处任风波。古来玄测饶空算，输却成都卖卜窝。
青楼小妇熨瑶筝，飞雪敲窗万玉声。三十六簧寒不起，自歌金缕到天明。
朔风萧萧动枯草，旌旗猎猎榆关道。汉月何曾照客心，胡笳只解催人老。
暖殿流汤数十间，玉渠香细浪回环。上皇初解云衣浴，珠棹时敲瑟瑟山。
仙山何处是蓬莱，弱水三千去不回。十八年前遭小劫，红羊劫尽复归来。
红绡金缕变新样，品异独许天香同。花开到处即吾圃，水寒月淡烟空蒙。
愁催鬓发凋何易，贫恋家乡别渐难。他日亲朋应大笑，始知书剑是无端。
佳水佳山说古岩，每回回首望云杉。松花有约分春瓮，贝叶无从启夜函。
帝城春思入蘼芜，仙禁衣冠拥客途。十载青藜悬秘阁，诸生绛帐满留都。
挥手凭栏意气横，狂飙浩荡扫神京。只今惟有寒鸦噪，曾伴楼头万岁声。
一国三公赣港宁，可怜诸葛竟分身。党中无派缘清党，阿斗先生双眼明。
圣母慈灵昭住古，高题崇号重来今。登祠拜罢秋无际，目极西城万亩阴。
二十年间如闪电，乾坤几度风云变。当时浪漫少年郎，对镜黯然纹生面。
月桂闹装红欲滴，绣球圆簇白如霜。我无艳眼相酬答，付与庭花自在黄。
妙圆无相劫前人，随类权分百亿身。月夜御楼才报晓，平明六国尽逢春。
星辰日月满穷庐，相映胸中万卷书。伏枥犹存千里志，伤心最是一身孤。
不比寻常闲水墨，最宜三五好婵娟。翚飞稳蘸明河接，更拟凭虚逼岛仙。
未会潜心入窈冥，何劳立志栖环堵。初机自是不求师，老倒无成甘受苦。
不御铅华似洛妃，清虚全与道相宜。月明何处回仙驾，独立沙头尔许时。
竹底春从雪底归，烦君抱送玉婴儿。白头无复迎船喜，只供江鱼作许悲。
天开画史丹青笔，水杂游人语笑喧。相对东皇须尽醉，一时那得聚高轩。
凤盖龙车玉作轮，兹临紫畦谒三神。已将福酒添眉寿，更祝椒觞一万春。
炎官虐焰遍山村，也到萧萧柳下门。水玉秋菰那可得，羡君行处午阴繁。
身兼数器贡明廷，老妪生儿亦宁馨。上马邹枚能杀贼，闭门绛灌竟通经。
鸟下绿芜秦苑夕，蝉鸣黄叶汉宫秋。行人莫问当年事，故国东来渭水流。
柏台清绝小窗虚，閒看遥空思有馀。明月有光圆又缺，浮云不定卷还舒。
浮世何人不学仙，仙成高举定何年。一神变化非无地，万息周流自有天。
乡里长怀仰止私，不才先已荷公知。敢言元礼通家旧，岂恨荆州识面迟。
春来三日君即归，长安陌上车尘飞。沧洲有约自知晚，白雁多情相见稀。
方壶圆峤月初生，海色如银万顷明。一片彩云当面堕，东华童子召飞琼。
先观雍姬舞六幺，妍葩发艳春风摇。舞罢英英书大字，玉指握管浓云飘。
花落春归可奈何，白头清泪几滂沱。缌山不是西州路，敢作羊昙醉后过。
郡邑暂时劳抚恤，华夷尅日望陶钧。下车未暇求民瘼，先向东郊访隐沦。
石晋地形今日眼，几人亭榭几人诗。数州山水有穷处，万古风烟无尽时。
丝纶绚烂文成锦，歌颂铿锵韵协韶。定有青藜来照夜，虹光高逐五云飘。
雀愁化水喧斜日，鸿怨惊风叫暮天。因问馆娃何所恨，破吴红脸尚开莲。
城市尘埃不见诗，西村东坞可寻谁。夏前十日尝新麦，政是江南最好时。
漳河流水碧粼粼，铜雀无灵又劫尘。剖汉三分知地利，感甄一赋渎天伦。
我访茶山公已仙，向人惟有竹苍然。摩挲欲问当时事，竹不能言风为传。
乞取池西三两竿，房前栽著病时看。亦知自惜难判割，犹胜横根引出栏。
翠屏青紫互高低，清净仙人薜荔衣。正好观心坐岩下，忘归却是不忘归。
梦谒西华到九天，真人授我指玄篇。其中简易无多语，只是教人鍊汞铅。
素怀相忆不相从，绝代论交竹与松。苍翠漫言非本色，碧波深处见涵容。
曾向华筵折数枝，不知心正阿谁思。却怜弄玉吹箫伴，忘了小桥同醉时。
潮长屿低帆势急，山回路曲树阴重。日斜移席临池饮，戏掬清泉解酒容。
端然养鱼废车马，一身环堵观天下。吾人郑子诗句新，高堂素壁开萧洒。
新亭举目山河异，故国伤神梦寐俱。黄菊欲开人卧病，可怜三径巳荒芜。
七里滩西更上滩，十年生事一渔竿。故人共骇霜毛短，俗子犹嫌铁面寒。
莫看竟日冷如霜，仰仗之时情自长。倘遇不平君必助，天生一付热心肠。
自怜惯作东西客，不及无机上下飞。明日又将沧海去，今朝柳色最依依。
坐久已惊毛骨爽，归来犹觉梦魂清。从今便拟休官去，梦伴幽人度此生。
远宦随时且自娱，看看受代又脂车。燃灯初过忘岑寂，极目相从接绪馀。
嗟我作吏岂俗徒，虽非计然念则熟。如闻西江之水深无底，可以濯缨仍濯足。
校文岂论居三上，赋分由来本下中。不恨早朝秋雨急，犹陪鸳鹭大明宫。
三年赁舍亲仁里，寂寞何曾似在城。饮酒自缘防冷病，寻人多是为闲行。
涎流白饭难侥幸，汗滴青秧浪苦辛。曲许乖龙啖梁燕，何如饥溺拯穷人。
沙苑草非骐骥秣，潇湘竹是凤凰枝。紫虚有约千回醉，笑指僧趺亦坐驰。
何如挂此素壁间，终日焚香相对閒。政尔胸中有丘壑，乌帽黄尘漫飘泊。
晓过新桥启轿窗，要看春水弄春光。东风作意惊诗眼，搅乱垂杨两岸黄。
百忧常与事俱来，莫把胸中荆棘栽。但只熙熙闲过日，人间无处不春台。
尧天日月重光显，越国江山几变更。回首千年有归鹤，练溪新涨匝春城。
白鹤肯留华表语，苍官合受锦衣围。珠襦玉柙今何许，一笑人间万事非。
近事披图谈斗虎，旧游濡笔纪飞鸢。登楼北望方多事，未许偷闲作散仙。
忆昔中郎有妇子，亦陷虏中垂一纪。暮年不料逢阿瞒，厚幣赎之归故里。
明皇父子将西狩，由是灵武起义兵。唐家再造李郭力，若论牵制公威灵。
写了吟看满卷愁，浅红笺纸小银钩。未容寄与微之去，已被人传到越州。
桧树参差翠满庭，甜风爱日透疎棂。倦行静倚湘斑坐，高下书声得细听。
乌鹊桥边春日斜，吴王醉上七香车。西施斗草归来晚，赢得钗头金凤花。
南无闻名救厄者，南无世间慈悲父。南无施我无畏力，南无令我满诸愿。
绿窗朱户偏饶色，琼树瑶林不染尘。笑粲争妍人似玉，狂歌先醉发如银。
伤春何必问情由，点滴在心俱可愁。若为伤春愁欲绝，馀愁惜取到清秋。
经济于君何有乎，哤诼径可立谈了。刮摩垢腻返虚明，嘘噏元气苏偏槁。
丹青楼观花如雾，葵麦无情仅前度。何似槎牙半死枝，百年犹是咸平树。
素质先春迥出群，相思何处梦纷纭。莫言荡妇楼中粉，只是仙人岭上云。
怒号中夜忽收声，枯叶寒梢细细鸣。晓起一杯檐外立，满阶无处认梅英。
忆昔先皇赏露台，鳌山半影落蓬莱。群芳欲识龙颜喜，双阖时瞻雉扇开。
自昧灵兴怕黑风，向他直道转盲聋。声中露体希人会，药山紫玉意和同。
万里归来一小窗，利名心来不须降。虽无何子食钱万，未到潘郎雪鬓双。
此儿眉宇大儇好，中但泥沙相合和。造化作人日无数，凭君熟看几争多。
草树云霞分大块，古今经史属诸儿。短檠都在三年课，泉壤于今海内知。
亟呼双桨寻归路，行历三程抵故乡。瞥见穗帏犹未哭，入门先欲慰高堂。
荒冢雨馀生直棘，杏园春晚少啼鹃。江南君到逢司马，为问渠孙若个贤。
万里南来川藞苴，奔流度刃扣玄关。项门戳瞎金刚眼，去住还同珠走盘。
家书杳邈隔重岭，客饭酸咸真传舍。慇勤儿女置只鲤，璀璨盘蔬胜木蔗。
乘醉几同游北内，寻芳多共谒东邻。此时阻隔关山远，月满江楼泪满巾。
叫彻苍梧望八荒，暮云秋客各凄凉。此情未许旁人会，愁绝中庭月一方。
玄袍金铠丁甲从，洞阴战胜魔绝纵。际江之涯钟氏童，宿运冥契晞玄风。
孤城西出夕阳偏，岭上行行思渺然。草木高低共秋色，江湖左右各天边。
不见三秋若望霓，寒亭今得共攀跻。眼中远树两行直，脚底孤烟百尺低。
边疆竟尔堪忧国，往昔何人议战勋。休道朔方元保障，健儿犹哭李将军。
华星湿缀三更露，碧树阴开四月霖。长忆此尊还此坐，玉珂他日会重寻。
追远无涯心事苦，苟生何益暮途穷。雪消日薄寒尤力，独倚危楼数过鸿。
京都繁盛谁比矣，十二楼台重重起。九衢车骑日喧喧，广陌欢呼歌帝里。
大令云亡笔不传，世无行草已千年。偶然遗下鹅群帖，生出杨风与米颠。
南溟虹羽未曾望，长尾晶蓝曳梦乡。这抹人间迷幻色，终归旋舞在天堂。
秋后冬前一月晴，小园佳处日经行。半山木落楼台露，几树霜余橘柚明。
黩武可怜弃躯命，讨罪宜用施威强。内符近遣滇海将，传说英声皆激昂。
梦中常苦不分明，天上人间各有情。桃叶竹枝无限意，灵芝瑞草可怜生。
小人藜苋便充肠，丞相何须一万羊。宾客馀餐到僮仆，不知金紫是愁囊。
白巾乱舞舟初动，但见江干万手招。笑我顿忘同是客，看人离别转魂销。
山上清波水上尘，钱时花月宋时春。看官不识杭州语，只道相逢有北人。
客睡喜听门剥啄，君诗来送玉丁东。何时却觅孤山路，共吊梅花树下翁。
梦越沧桑意怆然，平明霏雨隐春鹃。魂来窅翳颜依故，弟折垂条鬓已宣。
三人不用邀明月，九老何妨续画图。从汉二疏唐尹后，相新相近此应无。
草庐无事日迟迟，借取山翁笔一枝。不识今当何岁月，未曾看得水清时。
相逢莫说乱离苦，江北江南皆战场。何限忠肝膏草野，几多徒手化侯王。
高牙熊轼隐铃斋，棠树阴浓长绿苔。丞相望尊宾谒少，清言应喜道人来。
定学黔敖不食嗟，围园除秽又烧畲。借来炎帝一丁火，烘出南天几片霞。
白云深处是仙家，清壁飞来瀑布斜。采药不知归路晚，洞门开遍碧桃花。
闻道将军轻壮图，螺江城下委犀渠。旌旗零落沉荒服，簪履萧条返故居。
一枝潇洒陇头香，分付新愁竹叶觞。纸帐不须寻短梦，天涯倦客已无肠。
江门一别又秋分，何处风烟不忆君。久客衣裳鹑自结，旧游尺素雁为群。
千首拙诗难着怨，一樽芳醑别涵春。壶中日月长多少，能老红尘几辈人。
旱暵连旬塘水浑，移舟来泛霅溪云。溪边钓隐如无恙，那不嗤人骨俗氛。
三十年间共苦辛，忽然惊断梦中因。钟情正是我辈事，鼓缶忍同方外人。
五月西湖凉似秋，新荷吐蕊暗香浮。明年花落人何在，把酒问花花点头。
飘零泽国几春风，又触惊涛泛短篷。四海未知栖息地，百年半在别离中。
中原河岳应如旧，虎豹出没非人有。只今不是龙卧时，自是君才掣君肘。
为寻真面到庐山，漫似坡仙与谪仙。天下纷纷竞智巧，不知何处觅秋天。
五岳三山惊喝令，九儒十丐总招诽。臣之壮也窝囊极，投老踟蹰谁与归。
春融恨欠舒长日，秋爽已悲摇落天。首夏清和真妙语，为君诵此一欣然。
点勘窗前昼景舒，豁人双眼绿阴敷。明方寸地通三级，会一理中该万殊。
愿君笔端改常度，剥落繁华反贞素。万里风霜摇落馀，一枝秋色长如故。
云屏四面翠周遭，松桂阴浓野竹高。比似武陵应更好，溪边只欠几株桃。
纷纷后世竞著述，纸墨徒为史官费。却嗟何独此事然，搔首碑前空叹慨。
重来白下更寻谁，惘惘都成隔世悲。乞食不为明日计，追欢宁复少年时。
白云满地如白石，明月窥江来近人。最忆荥阳好兄弟，著霜柿叶写诗新。
六么水调家家唱，白雪梅花处处吹。古歌旧曲君休听，听取新翻杨柳枝。
意行芳草迷丹灶，旋摘新芽拨涧泉。欲雨还晴便登览，更消一宿白云巅。
青旂小队唤渠频，新历先看早二旬。羯鼓催花夸敏捷，舞腰回雪斗精神。
愚迷尽说皆非实，解者方知事不空。宿业大都心外障，有缘岁月易成功。
霸祖孤身取二江，子孙多以百城降。豪华尽出成功後，逸乐安知与祸双。
潦倒更休投贵刺，飘零懒作送穷文。何时辞得轮蹄子，送老齑盐一盏醺。
南中耆旧当时少，华容尚书亦元老。江湖廊庙各有志，男儿何必抽身早。
归谒黄龙老比邱，乞取囊中万金药。吾体溃闷假双井，信信致之亦不恶。
十日得閒须小醉，一年最好是深春。鸟声似向花枝说，曾见无怀有此民。
我官白下未识公，谣俗往往闻其风。坐移不作趋走怕，政喜官曹退食同。
玉颜如花越王女，自小矫痴不歌舞。嫁作江南国主妃，日日思归泪如雨。
菜子筋骸强可舞，吴儿心性老仍呆。人家有地皆桑苧，我独贪香却种梅。
城南城北草如茵，绿水青山眼界新。更问樵溪何处是，满城桃李万家春。
母金伏砾秋逾盛，阴火藏渊夜不焚。多少鱼龙争变化，总归西北会风云。
流舒浪溅奔千里，低泣高歌萦九回。更著锋争参热血，契心睦耳叹佳哉。
与君臭味真苔岑，搴芳撷秀同一心。愿芝日共琅玕长，祝芝水作金石音。
海隐方搜催雪诗，韦郎落笔补新辞。云边花舞琼千点，座上风流玉一枝。
苍茫疑闻地灵泣，为失此石后土贫。好事得之不自有，能广墨本遗其伦。
二十年中一度逢，百年能见几回重。幽人乐事无由并，且醉良辰玛瑙钟。
东庄小筑偶然成，细径疏寮万虑清。园小未堪嘲庾信，吾曹容膝便怡情。
谁道红葩夏日芳，独留黄种吐秋光。五尺竹栏关不住，还将一半露宫妆。
拙主不能争子所，凝心尚自学吾庐。辟人辟世将焉择，独立西风且影疏。
谢公山下见孤坟，下阚平江万顷云。尽日舣舟空怅望，谪仙风骨在遗文。
井田学校竟终天，盐铁舟车讫万年。隔绝古今萧与霍，空劳孔壁出尘编。
得句会应缘竹鹤，思归宁复为莼鲈。横空好在修眉色，头白犹堪乞左符。
谁信风流同负国，终悲星散各亡家。班荆促膝更何日，扶老时将餐饭加。
归家金尽貂裘敝，二顷犹存耻说穷。游说不如天下士，躬耕聊慕古人风。
承恩出牧年方妙，谢事归休道益尊。不觉数年成阔别，老怀耿耿与谁论。
田家喜说新年话，苔青映门竹枝亚。有钱输官官不嗔，满地黄金不论价。
不尔便恐委沟壑，强者趣聚蚕虱群。伏藏山林弄凶器，今可先事塞其源。
当年谩作嵩山想，末路难回瘴海身。斜日西风总如昨，风流只欠倚栏人。
穴虎将风时出啸，渊龙挟雨夜归眠。瑶台琼室人难住，佛未来时必是仙。
竹帛恐贻千古笑，江湖未媿百年身。此心欲与何人说，病足呻吟又过春。
渐觉东皇意思匀，陈根初动夜来新。忽惊平地有轻绿，已盖六街无旧尘。
乱后相逢复几朝，使君行色动河桥。宦情千里清樽尽，国计频年白发饶。
飘萍着处即为家，伏枕悠悠对物华。处处秋千竞男女，年年寒食乱风花。
圣主中兴忆旧臣，白头自分老无闻。伤心转在朝天日，经乱维存报主身。
缚此窄窄昼常关，剥啄髯参兴尽还。不听高谭如屑玉，强酬好句似登山。
盖棺以前日一诗，万首犹堪剑南匹。未知先生竟肯否，不肯便问天公乞。
历乱秋风飒飒黄，棘篱椒坞隐微芳。非因仄径无由见，不遇闲人那觉香。
丽泽同窗不一人，是时文物动簪绅。年来此话谁能问，老去知君我独亲。
桃花寂寞梨花开，山中薄酒三五杯。村西有客可人意，风雨今朝期不来。
青围川陆知途险，黄入郊原喜岁成。山寺相违还有约，柏台高处听蜚声。
少年相尚依阿语，老大回看不住心。望道尊师岂盲进，忧时论事敢浮沈。
落日还凭高阁望，晓风又速画船东。野花莫乱桓公眼，大构犹须讫此工。
寒江漠漠客帆稀，独泊扁舟望翠微。已泻绿醽聊自适，更邀白鸟共忘机。
邑居不见江山景，去马来车喧万井。冷落重帘日影西，萧条四壁人初静。
衡阳新雁几时归，惆怅佳人万事非。蓬首西风还拜月，夜凉赢得露沾衣。
功夫费尽漫穷年，病入膏肓不可镌。寄语雪溪王处士，恐君犹是管窥天。
宦历年多鬓未霜，乞闲几度上封章。共看解组朝辞馆，争贺悬鱼晚在乡。
楼开玉节筹边远，堤唱铜鞮佐酒雄。宾从况兼文武士，登临谁不羡羊公。
九月九日望乡台，他席他乡送客杯。人情已厌南中苦，鸿雁那从北地来。
自来钟莫催诗急，落拓人须倒酒先。诸友可知余癖好，焦唇只吮白沙烟。
莫轻丛筱绿阴微，迸笋方抽嫩玉枝。结实他年臻瑞物，最宜栽向凤凰池。
对山开户唯求静，贳酒留宾不道贫。善政空多尚淹屈，不知谁是解忧民。
翠袖青裙衬雪肤，雨馀终日醉相扶。祗应不使朱铅污，独抱幽香与世疏。
一簪华发岸纶巾，云海相望寄此身。梦里如曾迁海外，不辞长作岭南人。
一生贫乐鬓成丝，前辈风流及见之。道外无营偏爱画，静中有趣只吟诗。
一日双餐麦糜食，高梁黍稷并相餩。莫嫌粗粝难下咽，力倍南人健脚力。
学问分明有本根，一编鲁论幸今存。奈何至理难穷究，愿与良朋细讨论。
浩浩天风吹大瀛，平生意气爱纵横。花枝无那曾同照，海舰翻愁动远征。
苔发毵毵古潭净，奫沦积水流如镜。昔人牧马今不还，蔓草繁花自相映。
书窗兀兀到斜曛，羊胛烹来我亦欣。莫讶广文官独冷，水光一抹当罗裙。
黑云翻墨未遮山，白雨跳珠乱入船。卷地风来忽吹散，望湖楼下水如天。
塞郭衣冠匪乏人，步能送我独情真。几思觅句相料理，风月溪山不易亲。
岭南太平尚鸿荒，城壁空坚草莽长。忽到浔州江上饮，喜他风物近吾乡。
又将佳节付闲身，独溯城南迤海滨。万态争看初上月，千秋强忆此宵人。
山形成龙复成虎，六代遗踪供吊古。大荒莽苍江水黄，两涘风烟眇吴楚。
落笔摛辞烂有章，故应往岁擅文场。身登霄汉声猷著，兴寄湖山气味长。
自从狐豕蹂乡闾，老拳毒手饱摧折。万卷图书辗转空，一家儿女流离活。
坏墨残缣阅几春，灞桥风味尚如真。摩挲只可夸同社，装饰应难奉贵人。
江东遗迹在钱塘，手植庭花满县香。若使当年居显位，海棠今日是甘棠。
日长独卧维摩室，岁晚全荒陆氏庄。幸际诸公各当道，应思孤客久迷方。
独恨当年惜袜材，不扫寒梢万尺许。三韩画竹用中法，因知诗亦同机括。
著作等身光史学，江山到眼骋诗才。再难法国公园夜，织女牛郎共酒杯。
紫兰红蓼簇香盘，晓逐金壶下太官。朝罢三宫归已晚，日华明丽雪消残。
刺绣窗前午梦惊，骊驹堂上礼初成。旁无粉黛灯笼锦，顿解饥寒瓠子羹。
何人为我起六丁，嵯峨尽堕天宇朗。千年再挽神禹功，恍若鸿流开四象。
日晚山头传画角，风高城上淡秋阴。自甘只影含冰蘖，徙倚聊为越客吟。
巫山神女欲回车，滕六留云布玉华。流水不冰翻有气，老梅虽冻自宜花。
初从莲杜泛池塘，摄入群贤鼻观香。粉露已随云雨去，冰姿留得小残妆。
宗门夙了风幡动，杰阁聊修香火缘。顾我驱驰成底事，羡公真是地行仙。
诘曲池塘碧玉流，褉亭孤占小汀洲。长纫座上芳兰佩，不系檐前画鷁舟。
煨芋不嫌牛粪火，供茶就用鹿衔花。老来脚力全非昔，且可龛中坐结跏。
岂有轩车唶里闾，更无都雅华簪履。聊因杯酌存此风，一使乡人知酒礼。
达官解事但形模，宪法不启愚民愚。百年积弱有天意，朝三枉自尤群狙。
人生邂逅适相懽，一曲高歌行路难。频寄诗筩君勿厌，种花持钓是闲官。
贫觉酒杯真有味，病思丘壑岂无情。东山旧隐许相过，他日秋原看耦耕。
我磨文字君磨石，石有奇纹字有形。世界他生如异色，黄天历历缀蓝星。
禁篽葱葱拥瑞云，雄楼杰阁环金碧。花光草色媚芳辰，凤辇舂容惟所适。
绿波春浪满前陂，极目连云罢亚肥。更被鹭鹚千点雪，破烟来入画屏飞。
且借吟床娱半日，何妨归笠戴斜阳。我来岂敢辞筋力，先陇松楸倚寺旁。
或遮护如重帘幙，或张展如大旂帜。或戍削如城堞高，或森列如刀剑锐。
四州鼓吹迓前茅，几载疮痍变乐郊。黎母盗清民有犊，佽飞士勇海无蛟。
补亡疑是君过计，就读未妨吾卜邻。他日两家俱外府，断编遗简得终身。
时平烽火沈江戍，市早鱼盐散浦桥。目送征帆慢相忆，祇将离恨寄回潮。
一觉梦魂朝紫府，数年踪迹隐埃尘。华阴市内才相见，不是寻常卖药人。
万金犹未到天涯，回雁风高隔九疑。乡梦偏多残腊夜，宦情应减少年时。
鳌山灯月照人嬉，宣德门前万玉姬。记得那年三五夜，快行擎驾倒行归。
天典民彝圣得知，斯文千岁以为期。试看涑水三雍赞，何必兰陵赋诡诗。
喧喧笳鼓震皇畿，扰扰搀枪犯紫微。舜陛昔闻群兽舞，尧天今有九乌飞。
文章小技聊干禄，道学初心拟致君。富贵功名今发轫，愿看稽古策高勋。
广陵重舣木兰舟，删尽浓阴古渡头。锦缆牙墙非昨梦，轻冰小雪换春游。
乾马坤牛放手骑，纵横上下尽通逵。杖头挑起东风海，挂向东边若木枝。
双脸胭脂开北地，五更风雨葬西施。匡床自拂眠清画，一缕茶烟扬鬓丝。
西园佳话从知旧，东国诸贤复见今。满斛明珠逾美瑞，定应摹刻遍碑荫。
云际潺湲入下田，田塍级级逗平泉。羊肠荦确褰裳过，蜗壳跧藏插槿边。
烟溪流碧浸炎空，涤濯袢蒸蒹葭风。大港小港凉世界，隔堤荷荡香到篷。
不曾出市曾庞老，安得为云农盂郊。古锦囊中多秀句，家元书史莫徒抄。
清溪眇如斗大吧，万山壁立土硗瘠。百分地无一分田，九十九分如剑脊。
系马村家日又曛，海偏风俗转愁闻。居人半葬鲲鳅腹，黎贼长依虎豹群。
前除置酒谈竟日，秋色满眼何清佳。一声初雁忽相感，霜信直逼长安街。
酷怜似醉还饶笑，尽是多情尚欠言。老者相看聊见在，远谋何暇为儿孙。
笑谈四座相欢色，富贵三朝不动心。诗句一传人竞写，也应潜购到鸡林。
老懒今来特为花，花奇亲见主人誇。入门风片时时坠，近酒春枝故故斜。
好山尽处有馀波，椰雨榔风九曲河。归化巫来开淡叭，弄兵摩达走浮罗。
石门长老身如梦，旃檀成林手所种。坐来念念非昔人，万遍莲花为谁用。
十二峰前富贵家，乱离不复旧繁华。亭台寂寂无不到，流泉东风自落花。
三尺青青古太阿，舞风斫碎一川波。长桥有影蛟龙惧，流水无声日夜磨。
还挂一帆青海上，更开三径碧莲中。关西旧友如相问，已许沧浪伴钓翁。
少年好事浑如昨，衰鬓逢辰忍闭关。若共盼英徵故事，也应憔悴泣红颜。
东南贡吏紫髯郎，一马骎骎客路长。袖里山林洗尘雾，腹中文字了缣箱。
弦歌声里一瓢安，士友催诗送长官。律己十分无可议，爱民一念未尝寒。
甘得眠云复饮冰，此翁不独擅诗名。山深难避蒲轮召，陛远听扶藜杖行。
乞得危身百尺竿，冥心晦息掩柴关。自寻别墅开荒径，忽见高轩厌辔环。
昔年踪迹寄江头，雪屋梅村自一邱。醉里却疑身是梦，烂银楼阁看瀛洲。
燕台同看雪花天，别后音书雁不传。紫阁笑谈为职长，彤闱朝谒在班前。
仙人娟秀绝人寰，野水无心照影閒。却为词人苦相忆，冻云扶下九疑山。
栋梁材欲丘山重，沧海珠遗星斗明。未必童乌能辨此，乃翁先已荷陶成。
益部星文紫气缠，遥知双舄入朝天。孤臣白发还投阙，真主黄衣尚备边。
盘纡星斗旁六郡，零落风骚三百年。乔木自存人自远，可怜香案旧神仙。
西岘山光照旧庐，北湖水色漾新居。翠鬟夜欲凌波去，玉镜晨当扫黛初。
铭旌萧飒九秋风，薤露悲歌落月中。华屋几人思谢傅，佳城今日闭滕公。
宁知洛浦有人留，挽定春衫归不得。脱身误入嵩山中，山中逢见白须翁。
荔饷深红陋樱枣，桂醅淳白比琳琅。思移峤北应非晚，未省南迁日月长。
青丝垂领称华簪，结驷千门别第深。学舍问诗衣五采，家庭佐酒寿千金。
倚天巉绝玉浮图，肯与彭郎作小姑。独秀江南知有意，要三二别四三壶。
我为名驱苦俗尘，师知法喜自怡神。未知欢戚两忘者，始是人间出世人。
桃花水起问行舟，时不能留迹自留。何有声名呼子慎，傥能饥渴念之罘。
庐山万八千丈高，江水日夜送波涛。看山饮水自成趣，何用长竿钓巨鳌。
轻风掠面作微凉，尽日笋舆行涧冈。畦稻欲花新得雨，老农屈指计秋尝。
沧浪傲世不复羡，鶗鴃妒春惟欲鸣。能趁繁枝开熟酿，先拚黄帽为君倾。
世路羊肠久惮行，归来自喜一身轻。故人零落今无几，独幸相逢底里倾。
圣主有心虔六责，遗黎无计缓三征。悬知圭璧饶玄格，此际云霓望匪轻。
床琴半入幽兰韵，家酝新添荔子香。他日政成民不扰，风流何必数河阳。
剩喜孟龙来并世，肯呼祢鹗与忘年。闭门笄珥无膏沐，不作倾城冯小怜。
天子重伤麟丧鲁，吴人私幸凤生岐。白头野老宜先死，翻向秋风泣所知。
三生元是出家人，一念差来堕荐绅。二寸楮冠双草屦，天公还我水云身。
箫管声中晓雾开，暂随女伴傍歌台。痴心暗祷诸天佛，时为高堂赐福来。
车逐红尘朝渡河，泥沙滚滚泛浑波。嵯峨堤岸壁危耸，狭窄江心水不多。
病眼看花似梦中，可堪红紫半成空。一年三月春馀几，枕上那闻昨夜风。
螳螂欲张难当辙，鼹鼠终微漫饮河。从此异堂风月好，满腔茅塞半消磨。
草报春晖天罔极，树随人老我何堪。荐余煮茗清泉供，泪泫余潸酒不酣。
紫梅溪上春先到，馀不沙边草未芳。五字真曾赋桑落，四弦犹忆调枫香。
自公不退准为常，永昼深帘坐此堂。今日与君添转语，共参云石与风篁。
惜哉字画太纤细，后日传之知几岁。只今已有字不全，欲镌翠珉固非易。
鹄袍缠御便牙绯，笑我山中芰制衣。姓字两回香桂籍，声华一日动天扉。
菡萏结房虽有异，鸳鸯织锦不成双。潮来好似儿家恨，流过门前气未降。
来时野草知春暖，去路山禽语日晴。不怕风寒今满地，摩挲浯石记勋名。
毕辂何年尽汉冠，郢都文学尔登坛。曲高似有十人和，此地长飞白雪寒。
轻阴不隔团团月，遗俗犹传缓缓歌。踏雪看灯知不恶，宜春酿酒恨无多。
不知长者谓何哉，布袜青鞋日日催。长啸一声啼鸟外，朵颐有象著山雷。
采花生菜又新年，节物人情已可怜。不待春来呼我困，四时何日不堪眠。
波暖跳鱼闻乐喜，人来野鸭望船鸣。西还过此须终日，为问使君行未行。
玉峰影里虚皇阁，铁笛声中秘监家。明日川涂入尘土，却应平地几褒斜。
桑弧由来表奇瑞，清尊绮席犀钱会。何人还解听啼声，先卜异时儿富贵。
九疑木叶飞红雨，七泽波涛涌雪山。惆怅相逢又相别，几时重听佩声还。
勤恤民心延命脉，精搜人物整朝纲。国威久民宁终屈，事会时来岂有常。
去岁兹晨捧御床，词头夜下揽衣忙。北窗高卧君休笑，剩有千山入肺肠。
卫武耄期犹好学，门前长者日停车。有时作画胸成竹，竟日谈诗气自华。
王萧书迹卫公诗，流落江南世少知。古寺购寻遗刻在，新亭龛置断珉奇。
日日拖舟茫苍间，荒郊四顾但榛菅。朝来雨歇蓬窗外，正见徐州一带山。
豫章太守重词林，图画陈蕃与华歆。更奠子将并孺子，为君千载作知音。
绿暗池塘初破夏，清和时节尚关春。恁谁说与沧浪水，早晚芒鞋去问津。
省中共幞青绫出，关内同驱五马行。何许书来一千里，西风淮上泪纵横。
风转树间留去叶，灰成烛后尽馀心。老怀不为英年语，地动天回力倘任。
病眼慵於世事开，虚堂高卧谢氛埃。帘栊无影觉云起，草树有声知雨来。
形枯面冷住山人，仿佛钱塘老惠勤。寺窭不充黄粟饭，佛寒添绣碧苔纹。
松梢凉露警孤鹤，潭面北风蟠老蛟。蛟老涎腥波浪恶，独吟碎月看松梢。
主翁爱客排三雅，渔父忘机任直钩。为访红云绕花岛，满船歌舞按梁州。
昔年试吏得江城，一纪重来若隔生。惆怅旧游谁可语，南园春色却多情。
两鬓已添蓬蔂色，三年判作飘零踪。羁情夜后更愁绝，深涧断猿溪寺钟。
红旗连属晓荧煌，万马嘶风去路长。知是黠羌来款塞，亲临丹阙纳降王。
年来学道未知方，羞逐莺花燕蝶忙。三五年加心死尽，有如鱼鸟见毛嫱。
长春亭榭倚云开，百里湖山入座来。流水绕阶时自照，好花如幄手亲栽。
篷舟纤雨绿缫烟，万缕吟丝绕梦边。廿日晴山迟作态，东风吹湿杏花天。
娱亲何烦羡三釜，种公築亭真自贤。昔人固顾甘旨具，有子正须名节全。
舟行欲尽有人家，记得横桥是上沙。南望风烟随鸟没，西来墟落带山斜。
玉垒山前风雪夜，锦官城外别离魂。信陵公子如相问，长向夷门感旧恩。
连环羁玉声光碎，绿锦蔽泥虬卷高。春风细雨走马去，珠落璀璀白罽袍。
龙衔缥质尊王贡，月满春规记焙名。此味赏音知有意，不将甘醴作交情。
竹上秋风吹网丝，角门常闭吏人稀。萧萧一榻卷书坐，直到日斜骑马归。
老学弥辉天纵之，智藏于密亦权奇。床头杂说有新意，堂下流泉如令姿。
云外朝阳照古台，千岩宿雾一时开。使君久负登临约，今日朱轓特地来。
春自堂堂花更落，发今种种老其催。谢安故有东山志，过我题诗拭砚埃。
夭夭雀舌变枪旗，旟旆旃旌忽四驰。槐火已登新鼎味，松风犹动故园思。
因病得闲殊不恶，安心是药更无方。道人不惜阶前水，借与匏樽自在尝。
门眉雀网谢尘客，篙眼蜂窝见险滩。自课园丁芸菊圃，秋来尚有好花看。
旧雨故园频积梦，青云前路正趋朝。明朝相忆人千里，回首文光入九霄。
入朝终叹一交臂，问道几思偏祖肩。数仞宫墙天样远，此心何日遂亲传。
命薄身存有重轻，天山从此静埃尘。山西健将如君否，此日安危吒妇人。
楚节随恩侍紫清，棹歌声里独魂惊。空馀易学传三辅，无复官名署两京。
三四声猿叫落月，六七竿竹呼起风。夜静无人如此味，还他方丈拙庵翁。
盛吉低眉亦问囚，不疑断狱但春秋。定知小试皮鞭罢，却唤樵青荐茗瓯。
何处云烟辨吴越，此间苍翠压金焦。老僧犹说孙恩乱，白骨青磷尚未消。
浙江亭下水如苔，曲几閒窗面面开。山势不移天阙在，潮头偏逐海门来。
上洛蒲桃双窨酒，下田管辖只轮车。三更野柝群呼秣，更向南沙走北沙。
风散乱云通去驿，雨消残雪助归期。渔翁近亦无前辈，一个青铜不肯饶。
曾为青山迂客路，莫偕红旆访仙乡。浣花时节归期近，犹及遨头共一觞。
浪迹悠然到海乡，人烟物景共苍苍。孤猿更发秋风裹，赖有从前石作肠。
闲烹螺碧香成韵，戏拓蚨青字不如。问询旧游何处是，词笺叠韵代传书。
汴淮湠漫经梁苑，星斗参差犯汉槎。中国未应风俗异，旧京宁觉路途赊。
归渔暂失残荷浦，落雁应迷乱荻洲。料得此时天际客，不胜离思满扁舟。
起来汗浃似翻浆，容带清风变早凉。鹤子曳衣犹浅褐，鹅儿对酒已深黄。
一思面门摘不断，放下重新买草鞋。有路莫行无路入，照雇浑家落险崖。
寺后一峰高更寒，归来驻马更重看。萧萧易水寒流广，苍茫不见云中山。
几度思亲不见亲，连江万里见南云。归来云逐江潮去，却负江头土作坟。
十年不见张公面，万里桥边住锦城。玉帐牙旗拥兵卫，清风常对雪山清。
萧萧短发频看镜，苒苒青山欲结庐。万里忆君同赴阙，忧时应有治安书。
幽滴冷痕连树影，暗驱浮气入诗情。衡门独掩还无语，一日相思万缕并。
一雨凉生夏晓时，偶来湖上独寻诗。残云欲尽月仍在，曲径多幽步为迟。
前生定在此山中，缘熟重游六六峰。惭愧真仙借光景，恨无道骨与仙风。
阿育浮图古道场，最宜花竹暗禅房。影侵罗什翻经席，香散生公说法堂。
吏部文章世所珍，终惭无补费精神。浮名肤外增余赘，薄宦戈头寄此身。
曲水流边苔色浸，右军遗墨动清吟。蕙风和畅人非昔，香得山阴直到今。
江头晓日方曈曈，仆夫喘汗天无风。茅檐汲井洗尘土，野寺煮饼烧油葱。
辕驹局促思千里，笯凤葳蕤空六翮。升沈世态且勿论，执手临风长太息。
君看朝露落复乾，莫持忧患横胸臆。前日雁归初北乡，行见南宾飞历历。
不是耳从声畔去，亦非声向耳边来。新罗国裹打斋鼓，老汉钵盂齐展开。
寂寂家园草覆阶，乱兵飞箭入楼台。丁宁莫斫湖边柳，尽是刘郎手自栽。
采薪背夏见书云，世我相遗思转清。识别个阴消又长，喜些真火息还生。
万里沧溟辞郡国，千艘犹欲保关津。霜号地坼天终坠，龙跃鸥飞海自春。
清香风送来杯面，雪片天教落砚池。自是玉堂风韵好，更添明月在高枝。
冲雨茭鸡时上下，近人栗鼠不惊猜。自怜两屦犹轻捷，不待儿扶日日来。
雨罢风回花柳晴，忽然数点打窗声。游蜂误入船窗里，飞去飞来总是情。
听罢鹧鸪三两声，出山何似在山清。十年作宦同舆吏，四海论交几弟兄。
粉翅双翻大有情，海棠庭院往来轻。当时只羡滕王巧，一段风流画不成。
潮驾金鳌来海上，天留玉府在人间。凭阑落日芦风起，时有鱼龙听法还。
饱期束肚三条篾，功就移身百尺竿。恰恰相投看规矩，谷声鉴像一般般。
家难相寻已十秋，半居城市半林丘。此身已是空门客，只欠披缁物外游。
上门上户拚穷命，不觉全身堕险崖。尽十方空俱殒灭，玲珑八面露死骸。
和江巨浪拍天浮，城郭相望万景收。汉水北吞云梦入，蜀江西带洞庭流。
阁坐翛然景色殊，沧波远近縠文铺。晴鼋戏水绿于染，健鹘粘天青欲无。
杨子谈经馀旧阁，相如题柱有遗桥。谁从驷马寻踪迹，自向玄言赏寂寥。
少留对榻聊分坐，多病持杯漫几巡。贾傅长沙知健否，洞庭波浪渺无津。
黄中秀外干虚通，乃喜佳名近帝聪。密叶暗传深夜露，残花犹及早春风。
洛阳陌上春长在，惜别今来二十年。唯觅少年心不得，其馀万事尽依然。
束带临风气调新，孔门才业独谁伦。杉松韵冷雪溪暗，鸾鹤势高天路春。
垂箔护花嫌引蝶，连筒汲井怕生鱼。草玄政不妨人事，问字敲门未可疏。
绿野芃芃幽鸟鸣，心安何事不能平。窗有弟随相伴读，陇无妇馌自躬耕。
壮心销尽见天机，敢惜功名与世违。拙似潘生难济用，老于蘧瑗转知非。
天怜南国人民困，雨走西郊畎浍通。多谢宗英相慰劳，也应休戚略相同。
金鸭香残酒半醒，夜深寒月过西棂。可怜心事无人识，诗眼与灯相对青。
满地江湖独闭门，单车峻阪谢王尊。屈身只可随龙蠖，清白还期示子孙。
斋阁对床听夜雨，茶堂趺坐足春风。雪滩借地容吾隐，来往扁舟与子同。
青山有志路犹赊，心在琴书自忆家。醉别庾楼山色晓，夜归萧寺月光斜。
暮色苍茫看劲松，乱云飞渡仍从容。天生一个仙人洞，无限风光在险峰。
落第文章成画饼，困人场屋似登天。残更敲破迷离梦，风雨潇潇到枕边。
平明剑珮罗东阁，大字满行书德业。谒者长言告紫宸，感召一庭和气合。
一角江城恨未消，长怀楚泽佩芳椒。中原旗鼓声先震，半壁金汤土竟焦。
又持一节湖南去，政是三湘鴈北征。但使远民蒙福了，早归词禁赋新鹦。
卜室高垣桑柘边，空中来往尽飞仙。似闻一举三千里，更待成功上九天。
雨雪如丝柳如烟，可怜猿臂老征鞯。凭传消息与来使，莫忆鬓华写少年。
石湖仙伯住吴门，事业文章两足尊。南北东西曾遍历，焉哉乎也敢轻论。
江山无限画楼前，旧恨新愁写四弦。才子后时宜落魄，美人未嫁惜华年。
万树梅花水一村，春山如梦月如魂。只消一角横波翠，阑住诗人不出门。
君非爱此数峰青，肯恋扁舟尚蓼汀。群雁横空成一字，孤萤度水似双星。
蝉鸣日正树阴浓，避暑行吟独杖筇。却爱野云无定处，水边容易耸奇峰。
角声凄厉带钟声，寇至京师日数惊。来去时过空际影，阴晴能验贼中情。
雨馀翠滴千峰色，秋半寒生万壑声。扣石当年开洞府，傥容丹骨到蓬瀛。
系缆堤边江水平，风来细细袭衣轻。淡烟几抹沙痕暗，新月一钩天际明。
君子无成贫亦德，小人得志富何裨。人生同此匆匆过，谋事唯求莫我欺。
漠漠轻云结晚阴，依依斜日挂遥岑。炊烟忽起桑榆上，散作鲛绡抹半林。
三灵山下新安水，潇洒人间画不如。收得市朝忙日月，归来田里老樵渔。
江城水国春光饶，清明上已多招邀。花阴连络春草岸，柳色掩映红栏桥。
池水无波清照心，庭柯交让绿成阴。游鱼自与江湖阔，翔鸟不期山谷深。
攒眉怕问新鸾掖，沥血重寻旧豹盟。天步艰难行惯熟，颇忧图史累公卿。
幽人睡足芭蕉雨，独岸纶巾几案凉。谁和薰风来殿阁，不知陋巷有羲皇。
有时欢笑有时颦，毕竟相亲可算亲。爱极并忘容绝代，情深始觉礼拘人。
长官椎髻见朝吏，海蛮醉鼓橐中装。男儿贵至二千石，何地不可称龚黄。
好在谈经老上人，冲风踏雪到江滨。百篇出箧自新得，一鉢随身依旧贫。
波惊石险夜喧雷，晓泊旗亭笑眼开。休问行人缘底瘦，适从百八十滩来。
密竹流泉不居热，洞门深沉风雨歇。洗出清明快活天，醉弄江南谢家月。
万山松色锁蝉呜，日透林阴上下清。霜压蒹葭连地白，风吹河汉满天声。
识见先几炳蔡著，艰难国事虑阽危。龟山如用求得半，君实未亡犹可为。
缭绕朱栏倚日边，葳蕤红药露华鲜。蓬瀛本自多奇卉，况尔栽培更有年。
是谁曾种白玻璃，夐绝寒荒一点奇。不厌垄头千百树，最怜窗下两三枝。
北风吹沙千里黄，马行确荦悲摧藏。当冬万物惨颜色，冰雪射日生光芒。
闲寻鄠杜看修竹，独上风凉望古原。高逸诗情无别怨，春游从遣落花繁。
东江木落水分洪，伐尽黄芦洲渚空。南涧夕阳烟自起，西山漠漠有无中。
愁云垂地黄映日，叠嶂插空青照楼。野菊花开秋又晚，便当归去老沧洲。
仲长买宅近高山，饶得群芳不费钱。地接伊浑宜水竹，门临嵩室足云烟。
妒花暝雨迷千里，隔水残红度几车。梦破三更子规鸟，香来一树木犀花。
汉诏宽慈下玉京，人心天意格精诚。初欣父老扶携听，忽看风云汹涌生。
不见当年李翰林，江天为我结层阴。九华门外柳三尺，萧相楼前松千寻。
词客携文访病夫，因吟送别忆湘湖。寒消浦溆催鸿雁，暖入溪山养鹧鸪。
山人隐迹樵空峒，天王赐见明光宫。执柯伐柯喻为学，兹理讲贯融心胸。
猩猩血彩系头标，天上齐声举画桡。却是内人争意切，六宫罗袖一时招。
何门织妇为春魔，几听啼莺暗辍梭。美酿入唇宜莫算，芳期屈指已无多。
同心难结绣云长，红玉沉泥草亦香。娇魄年年寒食节，定应湖上作鸳鸯。
乘时得志君其人，平生好学气撞斗。诋诃毛郑为低眉，辨说仪秦不容口。
驻旌元帅遗风在，击缶高人逸兴酣。水转巴文清溜急，山连蒙岫翠光涵。
东林曾疏涅槃疑，石木苍苍雪满池。弟子何人更都讲，山猿犹似听经时。
地推八米源流盛，才笑三张事业贫。一种西归一般达，柏台霜冷夏城春。
寄诗北阮赊秋色，供我西窗当晚餐。小朵出丛须折却，莫教折破碧团栾。
良常应不动移文，金醴从酸亦自醺。桂父旧歌飞绛雪，桐孙新韵倚玄云。
异乡多病复谁怜，怕见清明二月天。雪白吴儿解歌舞，羡他携手上湖船。
天随匕箸几时辍，彭泽樽罍未遽无。更拟食根花落後，一依本草太伤渠。
欲向人间种桃实，先从海底觅蓬莱。蓬莱可求不可上，孤舟缥缈知何往。
郊园旱久只多蹊，昨夜欣沾雨一犁。已办青鞋随老圃，便驱黄犊过深溪。
乱猿啼处访高唐，路入烟霞草木香。山色未能忘宋玉，水声犹似哭襄王。
大抵物情应莫料，近来天意也须疑。自怜心计今如此，凭仗春醪为解颐。
经室炉添羊胫炭，道床屏护鹧斑烟。遥思病叟头如雪，冒冷遐征想自怜。
八骏西游造父骖，六飞草草幸东南。故宫久叹生禾黍，急驿毋烦贡荔柑。
怅望天涯驿骑尘，政须玉甲破芳新。可怜虚度梅梢月，无计相陪竹叶春。
攀条还共感遗芬，难挽天河洗战云。汗马无功桑海变，题诗人是故将军。
凯书已奏三边捷，庙算全消万里尘。坐致太平今日事，中兴宝运喜环循。
君侯烜赫标肉谱，文正烈祖忠宣父。典刑付托呼所钟，经国风规俨如故。
何人能武又能文，幕府元僚思不群。万里江湖俱作客，十年京国两逢君。
马嵬残恨久销沈，花捻妆痕尚不禁。当日愿为连理木，春风不负合欢心。
去年话别春风前，今年相见菊花边。忽然来说三年梦，偶然亦是三生缘。
水国微茫境不凡，箨冠萝带芰荷衫。云归洞口鹿常卧，叶落巢门鸟自衔。
一声清跸九天开，白日雷霆引仗来。花萼夹城通禁籞，曲江两岸尽楼台。
乌啼旧内头全白，客到新亭泪已流。那更平生感华屋，一时长恸过西州。
淖船夜渡娥江月，山殿晴探禹穴云。龙节虎符勋烈旧，过家先读表忠文。
星屯卫士徼周庐，御幄时时诏大胥。天地一阳恭默待，玉箱惟载阁臣书。
长生殿裹更阑后，乞巧楼前月上时。河汉玉梯三十六，不知谁见画蛾眉。
娇红腻绿暖上春，步绕清溪锦帐新。花意不须羞白发，五朝得见太平人。
日来杖屦忽相过，为我踏破松阴碎。亹亹清谈颇逼人，只将万卷窥千载。
客帆影里追前梦，官鼓声中老此才。昨过东山辱相访，水帘亭畔负流杯。
簿书堆案三年梦，风月张帆午夜程。去矣飞腾九霄上，莫忘瞻衮话平生。
启事建章朱树侧，归心度索绮霞中。恩深正在弘农日，讵但名园洛下同。
裹粮挈榼访古迹，气味萧散如分司。忽闻片石在绝顶，小篆无乃斯翁为。
断无地胜此清奇，我阅藏书访素知。疏雨碧帘闲读画，澹云花簟静围棋。
红霞一抹雾千重，石骨如斑翠点浓。何事丹砂炊不转，诸仙长爇灶门峰。
百年哀湣记虫沙，赫赫王宫眼望赊。一自轩辕斩兵祖，斜阳椰树总天涯。
香林并枉英寮驾，梵阁重登华省筵。雨过近郊纷龁马，晚凉高树乱鸣蝉。
威凤鬼应遮矢射，灵犀天与隔埃尘。堤防瓜李能终始，免愧于心负此身。
大惭吾亦能尝胆，小妒君何未共车。立久襟怀生浩荡，秋阳湖上落徐徐。
石门酌水赋新诗，旧事曾闻吴隐之。习习清风化贪懦，不图今见古齐夷。
烈烈丹心灭国仇，夭夭玉貌怒横眸。一身殉汝知无憾，莫信他人假自由。
耄柳已僧何再发，孺槐方爪可犀蔬。儿书早问归程日，不用嗔渠只笑渠。
独柱支撑何大奇，资潭回抱迥逶迤。林悬石阁飞梁袅，径折峰亭曲栈垂。
手捧天书出禁中，又乘骢马按山东。秋烟荏苒连沧海，晓日熹微见岱宗。
松江几曲潮皆满，好月连宵睡较迟。可笑希文肠太热，强持酒泪作相思。
眼入平芜隔暝霞，有史官满未归家。三人兄弟仍三处，指点飞鸿一叹嗟。
老树数枝依野庙，飞花几片在渔舟。谁知客子思亲苦，谩道青霄万里游。
山水未深猿鸟少，此生犹擬别移居。直过天竺溪流上，独树为桥小结庐。
萧条门巷陋于颜，老去青春仅得闲。心画传家无计策，手谈留客谩机关。
骂祖当年矢在弦，嘲孙今日语如泉。毫端惯作鱼龙戏，未必前修愧后贤。
丢落时光几个钟，归来重拾亦从容。人间差错知多少，都在天公预算中。
数行飞雾毫犹湿，几点凌烟势自雄。共讶天庭初布诏，仰观成画万方同。
雨足郊原丰稻菽，日斜鸥鹭满蒹葭。长年怕作扁舟客，赖有高谈一笑哗。
鹫峰何代落山隈，每到须清一世埃。叹息俗缘常窘束，半年才得两回来。
达则经纶隐着书，昔人于此孰亲疏。王通持底答扬素，汾曲先人有敝庐。
丈人山上芝堪友，西子湖边柳结情。回首尧天乡月皎，对床那不忆难兄。
六平峰下开仙馆，案牍閒时任萧散。南涧飞泉卧内清，西林爽气朝来满。
招魂谁续大夫歌，寒碧平原感逝波。地肺青乌空勃窣，天钤元象猛收罗。
芙蓉峰插最高峰，上有仙台近碧空。不惮攀萝登绝顶，俯盾尘世一樊笼。
弘璧天球匠意古，未数大历郎与钱。自非仙蜕得灵骨，何以坐拍洪崖肩。
忆尔狂歌满帝京，春来紫绶寄专城。汉庭诏下二千石，良吏人传卓鲁名。
下除饥鹊争嗛雪，出穴微蜂特傍人。独立桃丛忆桃日，武陵今有泛花津。
先皇遗恨鼎湖弓，世及家传总大公。谁误礼经争继统，妄拚尸谏效孤忠。
万壑涂霜月色寒，深宵起坐怯衣单。夜枭底事当窗哭，幽蚓何愁绕砌弹。
才略本居元子下，功名那计祖生先。今朝会意君知否，目送飞云挥五弦。
匪将履尾求兢惕，那效探雏所患争。当路绝群尝诫暴，为猫驱獮亦先迎。
杏花坛上授书时，不废中庭趁蝶飞。暗写五经收部秩，初年七岁著衫衣。
寒山对酒同谁赏，野寺寻钟惯独行。遥枉新诗问流俗，相思一夜断猿声。
紫霄近侍连镳过，黄发元臣照座光。顾我自惭陪胜会，酒清人散卧斜阳。
上阳宫到蓬莱殿，行宫岩岩遥相见。向前天子行幸多，马蹄车辙山川遍。
坐人各自庆多马，老子不惟输一筹。中否何关兴废事，天公应解笑齐侯。
借得灵胥市上箫，悲声激烈唱龙标。颇愁家远书艰达，却喜朋多酒易消。
惨绝当年痛定思，石头城破溃军时。万家酷掠无遗物，两月狂屠到小儿。
柳色渐舒枝渐齐，流莺涩涩美春啼。花溪水赤香鱼子，荒草牙青倦马啼。
灵均子美工忧国，老子庄周只重人。活得逍遥皆是福，别嫌稊米白衣身。
柴门咫尺即溪滨，赋得新诗似写真。蒲芽短短桃花水，燕子飞飞杨柳春。
台上无人伴苦吟，归鸦过尽日西沉。须臾玉匣开尘镜，却有孤光共此心。
故枝折尽折新枝，无复清阴与覆堤。重上河梁携手处，花骢解意向空嘶。
中序擘騞初入拍，秋竹竿裂春冰拆。飘然转旋回雪轻，嫣然纵送游龙惊。
喝雉狂呼消夜永，传杯剧饮敌春寒。田家客似卿曹少，草具相留意未安。
不奇天下殚残尽，独对林花寂寞开。孤抱向人无可说，晚祠香火自萦回。
今宵良会足遥继，毋谓乌合思隼飏。倘遵约法等萧相，讵愁阻驾来臧仓。
苕水无声镜面光，渔家孤艇泊中央。十幅生绡谁画得，一轮斜月一篷霜。
俯眉谓客子勿瞠，我心善烦勿多语。天寒酒贱曷不饮，安用造谒勤如许。
寻得桃源好避秦，桃红又是一年春。花飞莫遣随流水，怕有渔郎来问津。
我有美酒起自斟，劝君一卮为君吟。素衣未遂京尘化，绿鬓已受吴霜侵。
雨映行宫辱赠诗，元戎肯赴野人期。江边老病虽无力，强拟晴天理钓丝。
一从持斧绣衣去，忽听风声鹤唳真。总是仁人能活命，百千反首复冠巾。
正当摇落独芳妍，向晚吟看露泫然。还似六宫人竞怨，几多珠泪湿金钿。
试从剥复运推日，伫看玄黄龙战时。天欲奇寒炼梅骨，更将恶草尽芟夷。
出香影外别商量，尽撷菁英发秘藏。难把微酸谐众口，只消一白赛宫妆。
未必荀扬便大醇，悔将文字误青春。相逢破碎支离局，如此崟崎历落人。
平生师友豫章公，矻矻谈君口不空。半面相看吾已了，连城增价子何穷。
书假管城应复路，楮生墨客未回川。逢人更祝坚清志，必日云衢足蹑前。
我名最落诸人後，顿使漂山由众喣。伐木丁丁愧友声，食蘋呦呦怀野聚。
山如辟谷秋逾瘦，屋尚凌虚夏亦寒。行遍苍崖无石髓，空和凉月倚阑干。
绛雪何须医白发，青天常自护乌纱。耕犁两具书千卷，付与儿孙任做家。
京师谁可与论文，好事纷纷访子云。犹恨闻句未相见，见时当更过于闻。
我来喜共阿戎语，应敌纵横如急雨。生子还如孙仲谋，豚犬漫多何足数。
稍觉丝丝来万弩，如闻隐隐动千军。夜窗一霎聊堪睡，未救田家卒岁勤。
芳景易随流水谢，多情犹韵玉笙频。刘郎白发风流在，莫道寻真未遇真。
杯酒当年倚玉鞍，故人歌饯各萑兰。吴洲暮郁青萍色，郢里春停白雪寒。
西岭层峦千叠翠，东湖细浪万重金。澹烟轻霭疏槐杪，接阵鸿归夕照沉。
隔网同分元亮井，挥旌重整赣家军。相期携手春三月，山谷风烟带雨耘。
帝城回想梦魂中，秋月春花在处同。朱雀桥南三月草，凤皇楼上四更风。
郑綮骑驴雪故来，无功行树及春栽。沾濡立爱新松色，泠冻回惊早杏开。
舟渡金山过广陵，湾头略可计淮程。回瞻建业祥烟绕，北望长安落日明。
龙门世家史学祖，足涉淮湘到邹鲁。儿生堕地弧在左，妇闭车中为谁苦。
碧城香雾赤城霞，深出刘郎未见花。凭仗天风扶绛节，为招萼绿过羊家。
蘸岸烟波舣画船，幅巾萧散饯流年。两行杨柳吹晴雪，只著啼莺未著蝉。
橐驼东下满胡沙，三十六城皆虏骑。燉煌烽火达甘泉，渠黎早备窥边计。
乾坤浮水碧黏空，水面杲日红当中。七塔嘉名天下走，其势上压斗牛宫。
两翁句法争新奇，画出疏影沉寒漪。幽探自出尘境外，胜概未许儿曹知。
月出洞庭鱼婢舞，气蒸云梦雁奴腥。篙工又鼓潇湘花，渔笛渔榔上下鸣。
峰峦重叠树微茫，回首清源道路长。僧屋数椽临野水，人家一半住山乡。
奕世雄题雁塔名，于今父子自师生。词场鱼贯真无敌，庆事蝉联尽有声。
京师常恨酒不足，贫旅仅得糊其口。乃知一饮尚间关，功垂万古知难偶。
东栏黄葵色贵丽，气压满栏香扑蔌。月桂凄凉何足数，蛛网挂虫窘如束。
九龄十龄解音律，本事家门俱第一。黄口天教与擅场，白头自叹曾入室。
古今机要甚分明，自是众生力量轻。尽向有中寻有质，谁能无里见无形。
细看后土春冰薄，未觉刘郎日影斜。拟跨胎禽法几隔，珠帘十里自繁华。
桥北桥南千万条，恨伊张绪不相饶。金羁白马临风望，认得羊家静婉腰。
吟罢灯前窥佛偈，梦回枕上数钟声。未能参透庞居士，安得师门掉臂行。
后人犹识前贤子，祇是乃翁文字行。为报阿凡今既冠，莫教只托网山名。
三椽水阁坐残更，抛卷挑灯睡未成。舟放橹声惊寂寞，月如客梦不分明。
鸡犬萧条数家县，市声已变淮南语。长年三老唤不醒，一叶波间去如舞。
十里风光尽入怀，四时春色常在目。好是天开一图画，丹青巨擘难描摸。
翠禽偷梦出南园，绰约冰姿傍绿尊。冰镜玉钗浮翠影，风帘银烛照妆痕。
南国金夫空倚富，东家玉女自含贞。一年一度期追慰，今怪山杯欠此情。
是时季弟在幕中，病隔纱窗共谈说。出师未捷身已危，继被宸章召还阙。
岁寒宾友伴萧萧，客气无根已尽凋。疏影照人骚梦冷，清香彻骨醉痕销。
山色深蓝将作雨，日光变黑忽生雷。独倚栏干数鸡鸭，黑奴骑得白牛来。
夕阳一半落群峰，寒叶零霜野望空。阴谷忽然逢造化，小梅枝上见春风。
路入灵源洞壑深，侧攀岩磴度嵚崟。凭陵万里烟尘外，虚豁一生江海心。
维舟便上岳阳楼，风定波澜万顷秋。闻说洞庭通震泽，水应先我到蘋洲。
黄夹缬林寒有叶，碧琉璃水净无风。避旗飞鹭翩翻白，惊鼓跳鱼拨剌红。
四家名器世同称，别有奇壶署发僧。君德逸公何足数，古香古色独飞腾。
将军趋朝求召见，天子传宣御水殿。将军廷辨声怒嗔，百官拱手颜色变。
旁人佳节我无关，少壮年华半已删。一事平生差得意，中秋月在圣湖看。
政成何用满三年，上界群仙待谪仙。便赴新恩归紫禁，还从旧路上青天。
故山偃盖未十围，猿惊鹤怨吾当归。聊凭东风寄君诗，风鸣松鸣吾不知。
濂溪家世旧衣冠，养浩林泉趣自宽。堆架牙签闲处阅，隔帘山色醉中看。
明月如心缺亦明，新词拙短也芹诚。惜君未刻三生石，枉负今宵是好晴。
虽有阿兄力未健，左提右挈愁纷转。人生薄命复谁见，念之悲辛泪如霰。
扣木不知渠是圣，入桃亦认我为仙。山林摇落秋声起，两袂清寒一囅然。
黎明里正已到门，只说寒窑在远村。男丁伐木女烧炭，作工直到月黄昏。
猿悲鹤怨来舒国，寒水萧风下蓟门。何事田横孤客在，摩挲故剑绣苔痕。
艺竹成楥一亩居，于陵隐矣更何如。欲投白社难忘酒，只对青山不著书。
别离终日心忉忉，五湖烟波归梦劳。凄凉身事夏课毕，濩落生涯秋风高。
榾柮通红未辟寒，病身无异着囚山。俊游与众聊同乐，欢事于侬了不关。
穷通任理胡不可，灾福缘人要自持。我老只堪渔钓隐，衰慵梦不到苍姬。
肯来寂寞蓬蒿径，长对阑干苜蓿盘。惭负玉溪传彩笔，欲题花叶也应难。
浪说春归已四旬，淮南元自不知春。明朝却是中和节，野次谁怜寂寞人。
深於池沼浅於河，动地风来也不波。只道东来行役苦，胡床面面是菱荷。
寻芳拟贷愁边意，照水还惊病后臞。春到只思为圃乐，剩移杞菊种鸡苏。
头焦鬓秃但心存，力尽尘埃不复论。莫笑今来同腐草，曾经终日扫朱门。
申浦延长数镇环，纡行远道入江间。楼船直下三千壮，韩将当年任往还。
金貂换酒非吾事，铁甲屯边正此时。失国残胡应冻死，书生犹赋采薇诗。
黄骢少年舞双戟，目视旁人皆辟易。百战能夸陇上儿，一身复作云中客。
洪都自古称人杰，高会于今共物华。夜久不知霜露冷，砧声淩乱月千家。
会稽山麓暮春天，禊饮修成集众仙。裙屐宁为江左士，风花渐到永和年。
万花川谷第芳菲，也许湘灵媵伏妃。翠叶迎风牵荇带，红绡浴日湿宫衣。
物外禽鱼相尔汝，生前乌兔几西东。谁云双手都无用，自种山田岁便丰。
峭壁擎空不偶然，自从开辟我周旋。放开西北三边地，托起东南一片天。
数椽元著乱山丛，强入天街踏软红。老去只思青眼旧，诗来犹数白头翁。
海空战舰宁能国，寇限长江尚可图。百里车声千仞雾，他时留取话陪都。
旋折莲蓬破绿瓜，酒杯收起点新茶。飞蝇不到冰壶净，时有凉风入齿牙。
飞观峥嵘天宇宽，幽人半醉凭阑干。三山渺渺鸾鹤远，七泽茫茫蓑笠寒。
手种琅玕岁已成，要听风雨近窗鸣。戏将落月千寻影，幻作长离半岭声。
银台路入复门赊，四载重来鬓愈华。况自秋毫皆帝力，何言旧物是吾家。
杨花燕子句排露，鹍弦凤竹声骄粗。先生已腰白玉带，我今且漉黄金壶。
似闻令子心传印，便有行人口似脾。还许秫田分靖节，黄花重九醉东篱。
雪里孤根久屈蟠，岩前古貌太高寒。老来想不为故广，免被人将粪土看。
山翁不复见新诗，疑是河南石壁曦。海水岂容鲸饮尽，然犀何处觅琼枝。
蟂矶亭亭落日孤，春原尽处是芜湖。青烟白道人归去，纸钱挂树啼鸢乌。
路寝崔嵬敞九筵，相仪曾识帝心虔。汉家山委无穷瑞，尽属渊云奏赋年。
几携笔砚傍书林，吟到更寒月未沈。有客忽从天禄至，人间便隔五云深。
板桥再葺岸头横，茅屋新添树外明。山势追回一溪水，波光飞到万花亭。
帆去帆来人不识，岁岁年年望无极。夕阳欲尽洲渚昏，犹见天门一双碧。
平如镜面险如崖，光境俱忘裂万差。这里无伊蹲坐处，空生徒自惹天花。
诗人月下见梅花，著力形容极口夸。若使月明中见菊，欲将何语为褒嘉。
百药初收味最良，玉函仍启太清方。扇裁葵叶风频度，漏转金胥日更长。
小溪流水碧如油，终日忘机羡白鸥。两岸桃花春色里，可能容个钓鱼舟。
心览冲虚厌物波，樽前肯听雪儿歌。能捐伐性婵娟斧，不必樛枝号养和。
烟迷墓杳渔樵路，月照楼空江海心。鹦鹉鸬鹚杯杓好，死生有约酒星沉。
波环两水沧溟外，影落长虹虎豹洲。为报老人星绚耀，凭轩沉醉有何愁。
黄落江南眼为寒，尽收秋气入平阑。苦吟直欲趋瓮底，前路危如炊剑端。
楼中美人夺神仙，轻身起舞红烛前。须臾宴罢日将夕，断烬遗香袅翠烟。
风尘堕落误今生，七十年前住上清。偶忆罗浮真一梦，久违姑射总关情。
几点归舟破暮烟，数行雁字落霞边。世间安得王摩诘，为写琴川作辋川。
眼前千马复万马，寸土不耕犁与骍。自从虎皮蒙剑戟，此马不闻鼙鼓惊。
秋风冢上恻相吹，又报人间失大师。瀛海九州看辙遍，沧江一卧恨归迟。
向来敌帅窥吴越，稳泛楼船舍骑兵。开闢所无颠倒事，可能今日独横行。
艰生数寸得能孤，满望亭亭百尺余。霜雪未零摧折去，不材何用腹心枯。
落魄韩非悔入秦，飞言造狱竟成真。覆盆头上无天日，草檄灯前有鬼神。
岩根商舸集高桅，岩顶朱门小殿开。未信瀛洲环弱水，始知鳌背负蓬莱。
纤柔醉撚小梅花，顾影娇春玉凤斜。不觉窗前三尺雪，夜风万里卷龙沙。
玉妃一笑本无猜，拗性驴儿去不回。见面可怜交臂失，留情聊复转身来。
非云非雪月初浮，疑是佳人狐白裘。细雨狂风莫欺折，冰肌玉骨未禁愁。
玉像珠龛香阵横，锦霞多傍石墙生。辟蛇行者今何在，花里唯闻鸠鸟声。
不因将军打门惊，瓦釜何从得此声。谁道枯肠三碗怯，能令俗骨一生清。
堂名石刻两俱存，令我深怀旧长官。学道资深更深处，居安能使庶民安。
短樊长堑起寒烟，知是何人古墓田。千岁石麟相对立，肘騣膊焰故依然。
天庭显赫归为梦，人海浑茫聚是真。击节当歌将进酒，吾侪岂羡实之宾。
嗟我与君皆丙子，四十九年穷不死。君随幕府战西羌，夜渡冰河斫云垒。
古来奇士奇面目，靳以形骸许瓦全。手拄一杖跛一足，图画神仙妙并传。
愁见当时玉镜台，返魂无诀可胜哀。暮年尚有馀情在，月下迢迢挈影来。
忆昔壬午杭火时，焚户四万七千奇。焮死暍死横道路，所幸米平民不饥。
百年难遇岁朝春，谚语相传亦有因。岁序适当推丙戌，斗杓正喜建庚寅。
霜叶乱飞红雨悲，风花堆起碧云垂。南来雁字催寒信，斜日边关我所思。
忧国敢忘经日虑，治身能得几时闲。遥知上冢光荣处，只在州城一舍间。
几梦郎君引碧幢，微波难与寄沅湘。青春每念青丝骑，白日长闲白玉窗。
须知竹恋花蝴蝶，喜见花贪竹凤凰。彼此莫嫌花共竹，他年花老竹苍苍。
君家夫人林下风，长斋绣佛鸣金钟。侍儿百指亦清净，凌晨梵呗声摩空。
虎头食肉亦安用，牛背看山却自如。留得荷锄双手在，尽堪老瓦一轩渠。
自别钱塘山水后，不多饮酒懒吟诗。欲将此意凭回棹，报与西湖风月知。
鲛宫织罢鱼龙出，蜑户珠还蚌蛤来。预想到官多暇日，清诗题遍岭头梅。
半世西风吹盛名，晚同朝路慰平生。一言半语到金石，四海九州成弟兄。
清溪南畔小桥东，落月纷纷水映红。五夜客愁花片里，一年春事角声中。
衰疲久厌五更朝，每愧冥鸿在泬寥。顾我尘冠彫旧鬓，爱君山桂长新条。
此夜清光万古同，自开场屋几番逢。如今压倒诗人后，不许狂僧打夜钟。
美人自古无常态，醇酒今宵有别肠。我占便宜舒老眼，累人破费阮公囊。
生不愿封万户侯，但愿百岁无离忧。绕床呼卢醒复醉，瞢腾不觉清商流。
满城风雨殿馀春，燕坐翛然亦可人。杨柳杏花相对晚，石泉槐火一时新。
赤城山下万人家，隐隐烟霄隔海霞。石上仙书留鸟迹，碗中佛供落天花。
以道自居元有地，若人空老是无天。功名迟速皆前定，莫使苏生坐马鞯。
云华拢髻使工愁，一曲琵琶送客舟。珍重此身甘玉碎，坠楼不死亦千秋。
芝兰一室纷嚣外，冰玉诸郎顾盻中。何幸新诗先枉教，真游应许叩鸿蒙。
老日无光霹雳死，玉殿咻咻叫阴鬼。赤脚行天踏龙尾，偷得红莲出秋水。
台阁故人书信少，江湖狂客酒船空。老怀无限平生意，清话何时一夕同。
催来雨势作涛声，万壑杉松撼石城。天半欃枪军气墨，山边风鹤鬼燐惊。
渊明孤往欲问津，赤松从游非从愿。凭虚或喜凌云赋，还游请续离骚传。
禹祠巍巍阅千代，广殿修廊半倾壤。屹然遗窆每摩挲，石长苔侵字犹在。
山色秋光淡绕斋，雨声虫响互相哀。清樽怜我攻愁去，白发欺人送老来。
无端世路经行遍，有约山灵梦寐通。独喜驰驱身尚健，不妨题咏采民风。
新来消息使人疑，一纲如何尽去之。元佑祗今为绍圣，姬周嫠妇谩深悲。
绿罗裙下标三棒，红粉腮边泪两行。叉手向前咨大使，这回不敢恼儿郎。
腹中图史自纷纶，况有新文似过秦。犹访汲书真好事，谬怜野鹜定痴人。
鹭鸥忽动穿花过，鹅鸭沶游近竹邻。谁识山巴负薪汉，偏饶闲雅咏吟身。
意匠经营多独到，物情辉映共徘徊。篇中最爱戏春笔，直似瑶华散九垓。
白日铄金金铄颜，奔厓樵子多劳肩。乱薪拉杂付一炬，伏龟隐鹤宜大年。
部民共献长生酒，鸾鹤庄椿只依旧。我咏蟠桃别有春，何须更祝人间寿。
墨妙初闻探锦囊，刻成愈觉烂生光。登登打就分来处，雨合新篁夏日凉。
靡蓱西枝摇倒景，借去林间两丹顶。伐蛟北海奠玄冥，斩蜃南讹封浪井。
天兵连营十万釜，烈烈威声震西土。昆崙月窟扫欲空，岂止斯民被时雨。
到得火轮相暖热，山霏特地碧朦胧。後一月再宿城外野店，夙兴入城。
常凭早月来张烛，亦假清风为掩扉。多是元瑜怜野贱，时回车马发光辉。
世间无物抵春愁，合向苍冥一哭休。四万万人齐下泪，天涯何处是神州。
时於缺罅见一一，烟江黛嶂堆青绿。先人昔此断还往，三年学古忘幽独。
手遮西日到閒山，忽得昏鸦敛翅间。未暇拈香参佛祖，且须襆被扣祥关。
锦帐星郎油壁车，紫微花下醉流霞。箫鸾东引瞻风驭，池凤西游赋日华。
露电光阴岁月驰，古今代谢竟如斯。欲知当日咿唔态，看取曾孙学语时。
韶华虚掷散形骸，湛乐禁脔休已哉。畔道离经成底事，黯然惭怍面如灰。
阊阖晴开昳荡荡，曲江翠幕排银榜。拂水低徊舞袖翻，缘云清切歌声上。
碧玉千壶喧坐次，红牙六博斗飞钱。头顾雪白心情在，听说承平一惘然。
爱客筵当曲水开，肴觞交出任萦回。歌声直向梁间住，春色偏从洞里来。
珴珂衣锦泛星槎，当日临川梦已赊。伫倚颓垣怀圣母，心田忽绽自由花。
里闬俊游心久降，越台成政俗敦庞。香炉山下重为县，阊阖风高还渡江。
登登山路行时尽，决决溪泉到处闻。风动叶声山犬吠，一家松火隔秋云。
篱边雪畔影横斜，应讶何乡太瘦些。未可被渠瞒老眼，玉堂茅舍一般花。
江船日午无人渡，渡口人家尽不罾。却忆吴姬新压酒，钟山对岸是金陵。
花底翩翻燕子风，杏园何止万株红。亭轩包裹浑如锦，见说风流似禁中。
泰亨自复先朋来，时通端不忧尘埃。新诗要非所宜辱，敢以木李酬琼瑰。
高秋那得吴虹生，乘轺西子湖边行。一丘一壑我前导，重话东华送我情。
国破家亡旧梦醒，白门又见柳条青。后庭一曲歌重起，多少流人带泪听。
方丈前诗映后诗，更无尘点碧纱围。老僧相顾应相笑，不似扬州刺史归。
三年去国别尧云，一箧书空此谤分。贾谊有才偏陨涕，屈原何赋不思君。
我是恨人空皓首，君真名士正清时。即今彩翼冲天去，除却河东更数谁。
依依袅袅复青青，句引清风无限情。白雪花繁空扑地，绿丝条弱不胜莺。
雄夸气各千云汉，妙制文多焕斗星。水镜诸公标鉴在，大声从此起非霆。
穆满游心倦九阿，内家墨样罢描蛾。风流犹遣馀名士，涂抹何须感阿婆。
点素凝姿任画工，霜毛玉羽照帘栊。借问飞鸣华表上，何如粉缋彩屏中。
劫后旌旗难一色，别深霜雪总盈头。无多岁月偏多感，三妹新来又远游。
商蚷驰河河可凭，精卫填海海可平。物情大忌不量力，立志亦复加专精。
石子斓斑草半黄，幽林窄径转重冈。斜阳欲下鸟相唤，急雨乍收山更苍。
长剑一时天外倚，五云多绕日边飞。心期共贺太平世，去去故乡亲食薇。
北峰复有金桥横，众慈久立佛事竟。一尘不起山竛竮，向来无法可宣说。
谪宦敢尤应磨蠍，浮名直拟淡盟鸥。灵堂心迹清闺福，儿女英雄愿算酬。
数柄疏荷出小池，幽香深谢好风吹。晓来秋气凝清露，似学湘妃怨九嶷。
水心有屋驾虚明，柱插玻瓈高借脚。上留客榻枕秋眠，下许渔舟带烟泊。
人间难免是深情，命断红儿向此生。不似前时李丞相，枉抛才力为莺莺。
龙蛇满纸势如飞，净几明窗得句时。一阵好风吹过我，吟余束手笠降旗。
沮洳江云寂寞春，一轩风雨叹弥旬。灰残淮馆蟾韬晕，石去湘陵燕湿身。
归田三见户桃除，四十蹉跎又岁馀。身任衰容宁问卜，家无长物但佣书。
幽禽过午啄花片，老树经春换藓衣。长物那关身死后，古来名士谢宏微。
天宇澄清桂影秋，骚人乘兴欲登楼。楼前白水三千顷，滉滉鎔银烂不收。
尊前景气朝朝别，醉里歌呼处处新。一度拈来一回好，主人须信异于人。
头衰要雪消难得，山缺教云补不妨。旧梦又将新梦接，几时风雨活松堂。
南望铜官晓色新，三株松下一茅亭。何当濯足临前涧，坐石閒书相鹤经。
山头挂天根插水，两岸阴森那可已。游郎如坐彩云来，人家尽住瑶屏里。
江头朱绂间青衿，岂是仙舟不可寻。谁敢强登徐稚榻，自怜还学谢安吟。
海畔风吹冻泥裂，枯桐叶落枝梢折。横笛闻声不见人，红旗直上天山雪。
饭后西堂百步行，困来合眼是无营。从生至老非他物，道著如今已是情。
好戴黄金双得胜，休教白苎一生酸。臂弓腰箭何时去，直上阴山取可汗。
蜃江来访竺山春，贵尔寻师已得人。莫学横趋未归客，至今尘土满衣巾。
小吏面摇求食尾，富儿门暴报恩鳃。妄传白酒戕诗圣，几见黄金铸赋才。
上方台殿诸天远，大漠风烟万里开。作赋登高吾岂敢，逢时真羡大夫才。
婆娑起舞多妖冶，顷刻开花巧剪裁。清气无边堕诗境，迥排云气上琼台。
红日丽天万象新，湖山放眼倍精神。深惭才薄诗无补，聊答清时作幸民。
鴡鸠何意叫关关，自顾鹑衣已汗颜。独扫蓬扉迎客至，数巡溪茗送君还。
我公万里风烟伯，度量汪汪寰海窄。蟠胸高耸蓬莱山，壮气直吞云梦泽。
环峙山川秀气锺，人烟楼阁郁重重。潮生潮落东西浙，云去云来南北峰。
荒居聊足奉宾娱，隘甚难希玉椀呼。秋候俯新零白露，仙期还喜望黄姑。
生离半世懵严身，死别无缘问鬼神。滴血唯因儿泪尽，抄诗岂为父名申。
治化正需周召伯，才华真慕蔺相如。旬宣到处持铅椠，谁道穷愁始著书。
故人问我凭君说，满目穷愁生事拙。秋禾未得补饥疮，万一飞蝗作檀越。
和泥合水实辛勤，不遇明师事不成。今已连天铺满地，顺缘无漏必通津。
襜帷百粤拥鸣驺，四十专城是壮游。驿路梅花初破腊，炎方木叶少逢秋。
先生可是内热人，露坐仍教蚊蚋绕。何当没世北山居，唯饮兰浆餐木麨。
石镜旧游临皎洁，岳莲曾上彻孱颜。如今衰飒成多病，黄叶风前昼掩关。
孽女近在目睫间，滥觞不戒使滔天。向非遗后余此二三老，安知北军袒右与袒左。
三日春霖发土毛，道傍芳草半人高。马头问是棠梨市，一片梨花映小桃。
向人羞说愁盐米，任命何须问筮龟。且喜一窗秋色好，橙香橘绿菊黄时。
秋野无人秋日白，禾黍登场风索索。豆田黄时霜已多，桑虫食叶留空柯。
宋生辄作过情语，十韵殷勤为跋后。誉之韩柳谁敢当，意古语奇吾岂有。
少年同学共青毡，一剑孤飞何处天。别后相思应与共，向来心事尚难传。
江村故老长怀惠，山路孤猿亦共愁。寂寞荒坟近渔浦，野松孤月即千秋。
岁值凶荒多饿死，我惭温饱更酣吟。还乡日少生难保，敢觊今番一话心。
水边烟动浮空影，篱外香来露瘦枝。最喜谢公吟力健，芒鞋更拟续前期。
彩鹢竞时歌吹乱，锦标夺罢水云浮。翠钿戏袖饶行乐，谁问灵均万古愁。
骨肉书传辽塞少，林泉话入故园多。边城老将秋霜下，夜半闻笳起自歌。
江左诸贤尽凋落，迩来名字未深知。愿公年德加前辈，救世勋庸莫后时。
巨掌高挥偶见清，千峰发指入穷冥。天门阊阖仙方隐，海色氤氲棹不行。
水上柴扉闭不开，苍山羔雁九天来。玉京已有神仙籍，莫怪青山唤不回。
路入深原三四里，林茂鸡犬十余家。村篱疎密齐栽枳，山崦高低尽种畲。
治安无策济时艰，始信金销壮士颜。怪底飓风翻涨海，浪头一直过狼山。
老我余年思钓渭，诸君他日合封留。胸中器度须深阔，江汉方行万斛舟。
孟子岂无仁义国，荀卿犹作帝王师。太平歧路安於掌，好跨大宛万里驰。
车鱼足意长铗闲，越声不用思庄舄。果能援笔赋鹦鹉，自可使人皆辟易。
红叶黄花秋正乱，白鱼紫蟹君须忆。凭君说向髯将军，衰鬓相逢应不识。
人间岁月何曾老，物外馨香猝未销。故有明年佳实在，铏羹滋味看和调。
已着风帆似马奔，雪花无数入船门。诗穷到处无医治，愁绝湘江浸楚魂。
水天倒浸碧琉璃，净质芳姿澹相顾。亭亭翠盖拥群仙，轻风微颤凌波步。
短策轻囊称野情，憧憧何事过钱清。入门吃饭出门去，莫道沃洲山水青。
富贵不关多贝帛，祥和无欲便神仙。自知华发惊时节，生死何须索有年。
斗酒纵横天下事，名山风雨百年心。摊书兀兀了无睡，起听五更孤角沉。
淘金岂假披沙得，不触波澜犹费力。露柱三更忽放光，此时未审何人识。
背阙归藩路欲分，水边风日半西曛。荆王枕上原无梦，莫枉阳台一片云。
驱车三日越湘黔，堕谷登崖百虑煎。一顷茅田犹有井，两边山木欲无天。
临风裛露早秋天，范出南金色更鲜。若向东篱比标格，定知花市不言钱。
侧帽轻装登屏山，竹树葱葱路弯弯。赤日当头汗如雨，婉谢扶携自力攀。
街东街西翠幄成，池南池北绿钱生。幽人独来带残酒，偶听黄鹂第一声。
瓜沙旧戍犹传檄，吴楚新春已废耕。见说圣君能仄席，不知谁是请长缨。
药灶有童勤守护，酒杯无病骨抛离。如今断角残钟夜，两地寒暄两不知。
我来环走竟朝曛，摆脱韁锁忘尘纷。更闻高论益清旷，如挹仙袂游昆仑。
文物衣冠异昔时，忍将吾道任陵夷。中流击楫心犹壮，大雅扶轮力不疲。
增来白发缘耽句，消尽黄金为买书。重会莫疑参谒少，旅情元忆纵谈馀。
回首家山已十程，摇鞭自笑苦劳生。云先带暝岩边宿，月独伴人溪上行。
为发凉飙满玉堂，每亲襟袖便难忘。霜浓雪暗知何在，道契时来忽自扬。
攀天梦醒事全非，独客飘飖恨已微。人影乱时花欲暝，巢痕扫尽燕何飞。
求鱼指鹿共诬天，驷马嘶声更可怜。不下但嗔机上叟，中庭犹有泪如泉。
鸟飞不过岩头石，人渴难寻涧底泉。安得六丁施斧凿，滔滔车马信平川。
万里江山才数幅，东抹西涂意先足。苍梢癞石相参差，风雨烟云在羁束。
沧溟六阔龙何在，华表秋深鹤未归。三尺焦桐千古意，黄金谁与铸锺期。
病来眉淡波斯黛，老去屏闲孔雀金。不及浮云能自在，朝飞暮散却无心。
紫凤衔书降九天，禁城花木发春妍。丹墀百职翔云下，青琐孤臣去日边。
笙歌席上偏怜客，刀剑林中亦念诗。縠渚美为长饮水，金山高作受降碑。
檐外檀栾森翠巘，门前略彴跨清溪。葛巾藜杖真潇散，何必狨鞍鞚月题。
故人过我竹间庐，襟抱重开十载馀。亲老共荣毛义檄，官清仍载邺侯书。
碧湖风定水痕平，雪竹幽禽自好声。我羡清源高隐士，干戈人世不知兵。
瞻望宸游又十年，三年宦辙到穷边。天回地转星河近，夜梦升朝奉御筵。
千人一日酌不竭，神物所寓谁感尘。岂但萧鼓十州远，祭秩已入四渎伦。
云卧遗风仰正传，接人全在钁头边。临机不用闲忉怛，自有春山蕨竖拳。
轩皇张乐虽已矣，此地至今朝百灵。雄楼岌嶪镇吴楚，我来举手扪天星。
月下谁家发棹歌，平湖十里扬风荷。莫寄相思与横波，青冥浩荡知谓何。
兴岂龙山吹帽日，恩同汉帝解衣时。琼楼玉宇寒多少，拟和新词学进诗。
锦囊诗裹识花洲，何日清江得醉游。百亩故园重饾饤，四贤遗像愈风流。
腹腴端可饱新欢，柳贯霜鳞照眼寒。莫惜宝刀烦玉腕，要看飞雪下金盘。
万古能教白发新，圣贤何限此中频。心斋自得颜真乐，恭已何为舜亦人。
蟾魄嫩明情缱绻，鹊河斜界色沧浪。瓜盘华锦空儿剧，祷旱于今仰圣皇。
七尺昂藏愧此躯，褐衣徒步一迂儒。未能健翮随鸿鹄，谁与修弧射狂胡。
幸存茅屋幽堪隐，况有清溪近可渔。剩欲抽簪访松菊，要凭突兀看扶疏。
先生画作千秋想，落墨精求笔底坚。十水五山深著力，大含细入总真筌。
昔人卧听门前雪，我亦坐看篱下花。不是雨多门自掩，情知岁恶酒难赊。
淮阴万古英雄恨，楚树荒荒夕照残。水夹废城春草合，云昏遗庙野花寒。
三尘上相逢明主，九合诸侯愧昔贤。看却中兴扶大业，杀身无路好归田。
酒徒若要尝侬酒，先挽天河濯渠手。却来举杯一中之，换君仙骨君不知。
密宇深房小火炉，饭香鱼熟近中厨。野人爱静仍耽寝，自问黄昏肯去无。
琼楼玉宇不胜寒，我愧黄州带雨看。万里云霾无碍月，弥天兵祸独凭栏。
春来未听杜鹃啼，但见青山花满枝。俗礼不违聊上冢，他乡寒食叹年时。
驱犊缓鞭防路滑，钓鱼收艇倚桥横。贫家茅屋真堪羡，偏有铜壶滴漏声。
五老绘图千载誉，群公诗礼百年存。凭君挟取传家学，青史贤良有后昆。
潮退菰蒲风自倒，秋深菱芡雨应添。怪来病眼双明甚，喜见遥山寸碧纤。
帆影依依枫叶外，滩声汩汩碓床间。雨蓑烟笠严陵近，惭愧清流照客颜。
破烟涵雨得春丛，想见当年老范公。多病未须求茗草，此诗浑欲愈头风。
世事悠悠酒几杯，晴苍把镜独徘徊。西风吹老梧桐树，仍送新霜两鬓来。
燕衔弱絮终抛溷，渔认扁舟即是家。伫看馋枪都扫尽，卿云缦缦日光华。
燕台高吟夕阳暮，间情别有沧洲趣。君还翰墨兴飞腾，我已容华回非故。
岁在丁卯秋八月，淫威饕虐怨咨起。薰天溽暑土烂人，如鱼在釜略可拟。
君门日暮谁奔问，郊甸年荒缺正供。利析秋毫偿岁币，宏羊初领大司农。
读之恍若濯清风，自觉昏眸怯明镜。伊余何幸点班行，结交往往多名胜。
一生辛苦事经纶，待得时来志巳湮。乾鹊结巢宁为巳，春蚕作茧自缠身。
踏尽层峦上小亭，日华初泛晓烟清。尘埃不到门常静，身世相忘性自灵。
销魄流光二十年，故人殷意尚拳拳。岂知东海扬尘日，已是南柯悟梦天。
千年郁郁闭佳城，玉匣开时梦忽惊。争似刘家通替样，操刀只合任彭铿。
风波路恶惊危涕，蓬葆年侵变黑头。独喜故人恩契厚，冷灰遗甑远相求。
儒官冷落似村居，蒲艾葵榴色色无。却有一尊春酿在，醉眠犹胜楚三闾。
锦城寇难初平日，帝里春和入谒天。好竭忠诚佐真主，莫教奸佞苦妨贤。
此身老大足悲伤，岁岁天涯忆故乡。安得画船明月夜，满川歌吹入盘阊。
死心唐室正诸侯，铁马南来隘九州。当日三垂冈上意，诸孙空抱腐儒羞。
灯下呼卢几夜残，今秋召募到长安。相期白刃清狐塞，要使黄金饰马鞍。
细藤簟展波纹绿，瓦枕竹床殊不俗。白日寥寥午眠熟，起来更觉精神足。
欲强登高无力也，篱边黄菊为谁开。共知不是浔阳郡，那得王弘送酒来。
山上清风山下尘，碧沙流水浅如春。不知松外谁敲月，惊动南华梦里人。
经旬羽懒惯山居，不写城间一字书。把菊见山新趣倦，泛莲依水旧交疎。
五湖烟月应无意，四海风尘计少留。挂旆天山端有待，要凭巨楫济横流。
黄鹤楼前画舫开，送车千辆动浮埃。楚人独数苏从谏，齐士谁过管仲才。
神仙谓无还似有，秦汉可怜空白首。会须一蹑青云梯，与子同祛千古疑。
新开湖水水如云，三十年前忆见君。京国相逢增感旧，辟雍长得细论文。
道涂行役费光阴，节物还撩一寸心。百尺烟坛上星斗，笑看儿女竞穿针。
官小暂淹山谷驾，庭閒好和老坡诗。凌风更上丹山顶，应笑人间蚁垤卑。
功成刻楮谩三年，技拙空惭不可传。晚事韩门称弟子，终期幕府颂燕然。
婆律一铢能敌国，水沉盈握有兼斤。闭门莫怪常终日，不是高人不遣闻。
郎官东阁应无梦，处士西湖景有缘。偏是年年冰雪里，孤根长自得春先。
五溪三峡漫经春，百病千愁逢故人。何处看君岁寒后，欲将儿女更论亲。
亲从蓑笠问饥寒，赴愬人人得犯颜。更向棠阴聊憩茇，要令粒食共鲜艰。
陈傅门前客姓徐，有何智术佐閒居。接檐俛仰令遮雨，缚竹纵横为架书。
偶著衣冠真是梦，倦寻丘壑已嫌迟。如今真在庐山里，二妙堂成更乞诗。
闲时尚以蚕为市，共忘辛苦逐欣欢。去年霜降斫秋荻，今年箔积如连山。
层楼风雨一登临，把酒重论十载心。楚客岂须疑白璧，鲍山堪自见黄金。
黄土坡陁冈顶寺，青烟幂历浙西山。半荒樵牧旧城下，一月阴晴连屿间。
晴后天光著水低，岸容一发草含荑。亸阑少妇心明慧，窥柳雏莺目荡迷。
诙谐并谢长安采，懒散犹供记室文。把笔欲投还自笑，故山回首隔江云。
春坊中允同袍旧，十五年来间阔深。此日帝城重握手，西风祖道又分襟。
青柳高楼白马驹，五陵春醉酒家胡。君家新市长安少，臣里佳人楚国无。
閒云隐者一区宅，相直芝山半面开。剑气上天看北斗，鹤人作语过蓬莱。
宿诺不轻连璧友，新盟借重扞城侯。九江傥拒鼋鳌饵，何处堪人钓钩。
城里争看城外花，独来城里访僧家。辛勤旋觅新鑽火，为我亲烹岳麓茶。
洞庭南去竹如云，老叶新梢乱不分。帝子不归风雨恶，深林何处觅湘君。
久读僊经学养形，未容便应少微星。一枝新锻金雅觜，更向名山斸茯苓。
谁知学道本来真，铅汞噗媒最好亲。非是虚传经岁月，自缘无识探龙津。
以兹盈盈数里间，将前还却转愁人。寄语风流贤五马，行春暂辍一娱宾。
如今弱冠归妻后，此是平生进德基。自有季方家样在，一门诗礼要扶持。
不约能同各渡东，寒暄相问面微红。芳容才貌群花愧，最感卿卿指示功。
当时共醉瑶台月，此日难赓金缕歌。寂寞王孙归不得，梅花阁上野云多。
老夫高卧文殊台，拄杖夜撞青天开。散落星辰满平野，山僧尽道佛灯来。
晚荷亭亭上岸立，朝日昽昽过雨迟。造化本来无尽态，乱中言别不须悲。
坐啸楼台凌皓月，行春鼓吹入青山。太平天子尊耆旧，八十五祥未赐闲。
人窥牛女月窥窗，碧海淩虚影不双。才到长江休北望，相思迢递在邕江。
邻家不识斗鸡翁，闭户能齐隐者风。顾步曾为小山客，成名因事大江公。
天恩有庇容团聚，家训无须旋卜邻。杯酒献酬更祝颂，不须黄老拱星辰。
掉鞅词场缺寸长，端如策蹇趁蜚黄。弥明小贷凌侯喜，太白犹堪客紫阳。
湿雾空濛啼画眉，满山黄竹雨垂垂。隔溪乱石如羊白，想是初平去后遗。
黠儿阴挟弹丸随，发巧悬知中必奇。蝇本至微求附骥，貙犹可畏况生罴。
半夜江城久已谙，白眠眠处落烟帆。诗穷政有牛腰轴，身散宁为马口衔。
纸窗平旦欲熹微，数挽颠之任短衣。只恐有诗无落句，雪车冰柱古来稀。
六尺身躯二十强，长安索米日仓皇。多应梦里还家乐，菜市街头春酒香。
九天汉诏与更始，万里湘累得自新。天地生成知莫报，一杯何日与封人。
朝来白云散白石，小姑蛾眉翠欲滴。老蛟化为百岁翁，彭郎矶头夜吹笛。
月白花黄酒又清，长河恨不入杯倾。人间富贵同飘瓦，何物空教误此生。
三傍清淮酹酒杯，四年霜鬓犯风埃。即今定被淮人笑，又见衰翁禄遫来。
爱竹知人忆故山，食贫过午尚悬箪。长篇乞与小诗并，要似韩豪东野寒。
连朝春雨妒嫣红，催落飞英小苑中。流水有香怜著色，夕阳成阵恨飞蓬。
遂使浮云愁大陆，何来二子在孤城。风尘如此仍为守，愧尔新诗满帝京。
子美百花潭北庄，君今召作咏归堂。山分剑阁云根瘦，江送逢婆雪汁香。
鹭车南下拥干旌，带得天威重远城。暗地鬼神浑破胆，寒潭草木亦知名。
都会盘盘控北垂，当年宫阙五云飞。峥嵘宝气沈箕尾，惨淡阴风贮朔威。
去鸟岂知烟树远，惊鱼应觉露荷翻。旅人寄食逢黄菊，每见故人思故园。
阅历天花悟后身，为谁出定亦前因。一灯古店斋心坐，不似云屏梦里人。
初合双鬟触事羞，离筵酌酒强回头。纵言眼软偏饶泪，莫道心痴不解愁。
鸣銮赫奕下重楼，羽盖逍遥向一丘。汉日唯闻白衣宠，唐年更睹赤松游。
璀璨万星真伟观，崩腾百马亦良劳。南来坐享吾何幸，更把苏禅与醉逃。
辞家计日逢初度，迟日暄风在帝京。晓起慈亲望天北，行人初泊济州城。
胸中扫除烟火食，笔端洗涤苍苔痕。立雪家风真第一，我欲著句今忘言。
朱弦宛转盘凤足，骤击数声风雨回。哀笳慢指董家本，姜生得之妙思忖。
楚楫吴樯忆客程，寒芦相对惯凄清。一篷秋雪不知冷，两岸夜潮时有声。
山礬水仙兄弟数，姚魏称君真僭取。三国人物谁可许，大儿仅得孔文举。
成家旧学诸儒问，脱手新诗众口传。范叔一寒今若此，相逢犹得故人怜。
禦雨无过以瓦为，古人朴直致君辞。我今闭户疏还往，滑滑从深三尺泥。
被拥娇寒晓梦春，起来无事翠眉颦。金瓶拈得双青杏，掐破中心见个人。
蓖麻得雨绿成畦，如此风光亦老黎。饮后小庵搜句坐，山禽啼近竹门西。
忠清千古灿奎文，盖世功名富贵生。旌佩拥云何处去，毗卢楼阁款经行。
逢水逢山到处留，可怜身世寄孤舟。一汀苹露渔村晚，十里荷花野店秋。
密桂丛楠窱以幽，月明清夜梦当游。窥巢剩燕防风雨，撷蕙佳人怨蹇脩。
又逢佳节破牢愁，天卷微云尽放秋。一水孤飞临汝桨，几人清兴庾公楼。
日月合来光上下，白青交后彩浮沉。自从得此真消息，荣辱人间总不侵。
自陈使酒尝骂坐，惜予不与朋盍簪。君材蜀锦三千丈，要在刀尺成衣衾。
天孙昨夜降神工，织锦纫霞绚若虹。百二宫娥承玉露，三千金甲战西风。
分明素影澹盈盈，浣向澄波分外清。谁与主人同濯魄，坐看池上月华生。
文章政事俱第一，袖手未肯持钧枢。清献之清过于水，忠定之信孚豚鱼。
戎亭喋血无噍类，藁街县首如狐貛。君当自画凌烟阁，纵有此图何必观。
莺声圆滑堪清耳，花艳鲜明欲照身。独向此时为俗吏，风流知是不如人。
佛记一切贤圣众，皆以无为有差别。如来乃至阿罗汉，同入涅盘三昧海。
伏波澄江净如练，马行天上纤鳞见。尉君介性洌于霜，一酌明心人所羡。
人生有酒须行乐，吏禄无阶且食贫。归客不须笼画烛，醉和明月一雕轮。
璧联香阁初鸣凤，霞泛仙觞定脯麟。更办归装攟珠玉，一时人物各诗人。
南京旧识杨医师，北来中都重见之。亲王纪善为作传，护卫将军能赠诗。
频执纤筐不厌疲，久忘膏沐与调饥。今朝士女欢颜色，看我冰蚕作茧时。
用舍随时未是穷，躬耕何必返耕农。辰惟去速须行乐，木为非材尚见容。
向晓乱山分紫翠，隔年寒涨没菰蒲。何须更觅伤心句，满眼烟波鬓影孤。
药爱金樱长林薄，花因木槿作藩篱。祗应分绝陶朱富，不愿鱼繁六亩池。
三日扣舷歌小海，登车始觉入辽东。汉廷谁解施中策，广武空嗟斗两雄。
英雄无命哭刘郎，惨澹中原侠骨香。我未吞胡恢汉业，君先悬首看吴荒。
村南村北鹁鸪声，水刺新秧漫漫平。行遍天涯千万里，却从邻父学春耕。
篙师只管信船流，不作前滩水石谋。却被惊湍漩三转，倒将船尾作船头。
度其广袤筑屠苏，鳷鹊峭耸鸳鸯铺。人来山下抬头看，直疑上有神仙居。
杖策溪边兴尽归，片云何事逐人飞。飘然自是无心物，欲去还来上客衣。
平生窃闻公子旧，今日谁举贾生秀。未知束帛何当来，但有一筇相倚瘦。
拜公遗像激懦衷，怅望天南瘴江碧。高辞险语极揄扬，勉强追酬愧非敌。
武陵溪上迷津处，衡岳峰头失道时。珍重牧儿相指似，隔林招手不吾欺。
吾家昆弟存者几，六十见孙有吾弟。未闻他日成人事，庶几正脉存祖祢。
晓马駸駸路阻修，春风漠漠上衣裘。三年衔恤空余息，一日忘形愿少留。
湖西犹是劫馀痕，蔓草荒芜第一村。不见新花侔丽影，祇馀旧柳绾诗魂。
文章小技尚无成，宏道何由与命争。书拙固知聊尔耳，诗寒自觉太僧生。
上恩坱圠播无垠，宿莽心存春藿靡。漳州有母行百龄，疏封钿服明光里。
江南五月暑犹薄，梅子正黄风雨恶。庭中讼獠不贷人，急甚常如虎遭缚。
孤飞出岫为霖早，百折朝宗赴海遥。光影徘徊奇绝处，徽弦时向静中调。
月满西园夜未央，金风不动邺天凉。高情公子多秋兴，更领诗人入醉乡。
官柳阴阴密着行，飞黄黄鸟忽成双。身沾仙露香犹在，眼饱珍羞赐即扛。
烟岚处处多真意，钟磬时时起梵音。既出城南过朝露，云仍留得是书琴。
起家难似破家难，荡尽田园出故关。佛祖二千年冷债，不消咳嗽一进还。
珠林招近千年鹤，瑶箧分探九鍊砂。未驾青牛凌紫气，且乘白鹿住丹霞。
松阴坐石闲看鹤，山寺寻僧晚跨驴。此段家风君试看，京麈扑帽独何欤。
揭石出潭秋水怒，捲茆落地晚风号。满头白发干时政，谩说商山四皓高。
随柳偶从前浦去，看花闲到上方游。何时婚嫁尘缘毕，烂醉秋风上钓舟。
肩舆九步十倾欹，下有冰河不敢窥。冰上水禽行似箭，忽逢缺处得鱼儿。
衔杯采菊久寻医，白发苍颜渐可期。准拟新来强作意，又从愁裹过花时。
菊悴兰摧忆别离，雪边重映十年诗。泪凝紫篠湘灵怨，血迸红英蜀魄悲。
卖卜严将卖饼孙，两贤高趣恐难伦。而今若有逃名者，应被品流呼差人。
足方法地顶法乾，四十五节松柏坚。七尺乌金三十两，微簧瑟瑟鸣哀蝉。
轻烟细雨重阳路，斜日西风隐士庄。手劈双螯佳客至，一樽相对话秋光。
偶然贞曜生同世，尤喜丁宽易未东。聚散由来皆造化，一篇我欲谢天公。
鸡唱鸦啼搅晓眠，起煨田舍火炉边。天寒雪闭袁安户，岁恶江通鲁望田。
潮落潮生自往还，南来北去几人閒。悠悠名利总如此，谁解盘回兄弟间。
坐卧芙蓉花上头，清香长绕饭中浮。金凤玉露玻璃月，并作诗人富贵秋。
煨芋当时话已新，如今拈出更精神。十年相国非吾愿，半颗君当别付人。
漳州远为故人东，问讯深怜臭味同。喜可寒冬耕灞浐，吟堪小麦熟崆峒。
万里遥分建水筵，百年初结女萝缘。合欢喜借蓝田誉，投赠应惭白雪篇。
三曲渔人献寿茶，新翻衢样织茶花。白雨纷纷下江海，翠浪滚滚开龙蛇。
八洞真仙寻敛迹，河伯土公咸辟易。适从牖下窃听琴，又向阶前偷弄笛。
我时空山夜寂寥，风篁雪窦筛琼瑶。希声疏越不可尽，鸣球戛击如闻韶。
空洞已知心事白，虚名犹觉鬓毛苍。谁怜两目眵昏客，射策曾观上国光。
泾渭不混清浊流，云雨肯随翻覆手。自今淮徼望吴天，安得山林长聚首。
百尺沧浪两岸沙，肩舆徒涉步欹斜。溪声犹带夜来雨，山色渐分云外霞。
愿吾来世得菩提，功德巍巍善业栖。焰网庄严过日月，随心所趣被烝黎。
棠棣情深违十载，稻粱事拙话三更。抚今追昔无何有，高卧轩堂梦未成。
紫橐玄戈事几秋，伤心忠孝竟何酬。投閒肯寄通侯庑，招隐空登学士舟。
我归自南得之传，颇欣祖生先着鞭。何不付与大将权，旌旗缤纷指云燕。
薄云斜日乱山川，投得荒亭晚息肩。地僻谁知藏好景，庭前花数折金钱。
不共羽人谈太易，懒从衲子话无生。划然时发苏门啸，遥答风声及水声。
罗幛无风香气暖，金盘有露玉容寒。故情不逐韶华改，遍倚斜阳十二阑。
国香薰坐先生醉，秋叶藏花客子迷。驱使晚风同胜地，东轩不用镇帷犀。
身上无华惟布楼，盂中舐味祗山蔬。野僧勤瘁能如许，罪或无多乞赦除。
舟行何物非诗句，病后无情是酒杯。一笑团栾今在目，细挑灯火话蓬莱。
黄鸟翩翩杨柳垂，春风送客使人悲。怨别自惊千里外，论交却忆十年时。
绮径徘徊奇境出，香溪沿溯雅源深。芬芳悲恻无穷意，兰茝离骚共此心。
金沟河上始通流，海子桥边系客舟。却到江南春水涨，拍天波浪泛轻鸥。
惊闻天外响飙车，晓梦醒时失故家。抗战血同忧国泪，连朝并作雨声哗。
清朝孝治古无伦，通籍推恩总及亲。八秩升班惟二老，九龄拜命更何人。
偶然得醉平生欢，醉中写与诸儿看。人閒不必问贫富，须信关雎为造端。
子已江头戒櫂郎，卬须何事未乘方。须看此意关时数，不为斯人自肺肠。
鼎新初代辟书频，曾及句吴草莽臣。启事山公能念我，扫门曹相断无人。
珍重词盟未许寒，慇勤相送出江干。双林暂恋清凉胜，一水先疑聚会难。
绣衣虎士扶脩旗，皂旄绛幅纷葳蕤。洞开重门纳冠剑，肃肃环佩来东西。
河阳种花春已滋，彭泽酿酒醉无期。宣城家声故未泯，单父弦歌方尔为。
内间张后色可否，外间李父颐指挥。南内凄凉几苟活，高将军去事尤危。
攫饭饥乌占寺鼓，避人飞鼠上经幢。阿和乳臭崇韬耄，堪笑昏童束手降。
道士平生林野人，醉中拈出雪峰真。为君疗却烟霞癖，比似青囊药更神。
玉座尘消砚水清，龙髯不动彩毫轻。初分隆准山河秀，乍点重瞳日月明。
故里渺居天一隅，因仍蔓草不堪除。多谢先生肯游刃，号令雷霆一扫驱。
岂无山歌与村笛，呕哑嘲哳难为听。今夜闻君琵琶语，如听仙乐耳暂明。
汾阳韦曲尽名臣，邂逅群居得远孙。玉琢两圭看德器，河倾千里瞰词源。
昔嗟官曲岁劳民，尝引新渠激硙轮。若念经营存爱利，肯从隳朽贵因循。
渐看客散堪罗雀，谁及春来共听莺。兄弟故园如有问，十年不愧旧书生。
澄江夜月连天泛，古涧寒声彻岁闻。欲把姓名通远峤，函书先达武夷君。
官曹文书堆满床，愦愦度日孤昼长。安得如彼二三子，抱琴挟策置我旁。
稍留佳客联珠履，共酹余觞笑曲车。试问苏州两年熟，岂无名笔作农书。
灵文一阅五千卷，感果当知越四禅。应笑毗耶方丈里，却容天女问因缘。
卞和识玉刖双足，关羽知兵丧一头。猎得山鸡和笋煮，此时真欲笑曹刘。
胜克河中号令齐，神兵入自太行西。昏昏烟锁天坛暗，漠漠云埋王屋低。
东宫归政五年余，隐几时观黄老书。禁闼无为民自化，熙熙不独在春初。
十分花事九分隳，开到木兰春已漓。惟有松筠助山色，青青不改岁寒枝。
窗外歪邪一线天，长街如水屋如船。我将再活八十岁，谁与同歌三百篇。
一朝被选入汉宫，几年不识天子容。宫车日日向何所，鱼钥只把长门封。
花县宁亲著綵花，松陵回首念荆扉。乡心正逐吴云断，离思偏逢朔雁稀。
楚泽初冬正获田，孤鸿欲下却翻然。人烟隐约青山郭，云物离披小雪天。
宰树重重封锦绣，宫花缓缓送春风。谁知苦创东周局，留与平王避犬戎。
大汉衣冠余百劫，中原烽火似当时。死而后已同肝胆，海内飞传荡寇旗。
青枫江上秋天远，白帝城边古木疏。圣代即今多雨露，暂时分手莫踌躇。
经丘寻壑恰忙时，更有工夫到得诗。政用此时索诗债，素兄青士若为痴。
前年溪上秋风时，主人酒熟烹黄鸡。归来醉倒睡便著，父老唤起牛羊蹊。
骚骚荻岸飘新白，索索枫江落冷红。若遇雁音频寄字，寒窗时欲对清风。
等闲西院两声错，急快云门一路亲。不肯割城还夺璧，相如肝胆抑强秦。
苔茵坐藉生公石，茗枕汤分陆羽泉。如此深春如此乐，还留馀兴待明年。
五寸管能摹造化，七弦琴解写人心。平生不作麒麟梦，且听高山流水音。
解使游人似姑射，仍令飞鸟变舂锄。共惊天巧无能学，造物无心本亦如。
北堂犹绿旧时萱，寒暑无繇复凊温。戏綵岩边白云下，慈颜彷佛尚如存。
平湖一望上连天，林景千寻下洞泉。忽惊水上光华满，疑是乘舟到日边。
高斋每到思无穷，门巷玲珑野望通。片雨隔村犹夕照，疏林映水已秋风。
虫声唧唧三更静，月色溶溶万象幽。独坐低吟浑欲醉，桂花香里几勾留。
性成孝节标枫里，诗有渊源话玉堂。正喜逢年椒献颂，捧觞拜首祝汾阳。
一击车中胆气高，祖龙社稷已惊摇。如何十二金人外，犹有民间铁未销。
立秋三日天气殊，凉风渺渺舒郁纡。少日第拄西山笏，暇时惟汎会昌湖。
泽国初逢不记年，一回相见一泠然。伊川易在涪州后，康节游从四十前。
长官祷雨信精诚，便觉丰年遍远坰。缫茧齐头丝卷白，插秧随手稻翻青。
檐日阴阴喧晚雷，坐深庭树不思回。捩风鹳鹤城边去，截雨虹蜺海上来。
气合未知投分晚，腹虚终苦和诗搜。我方羁旅君当去，契阔何时重与游。
登云步岭涉烟程，好景随心次第生。圣者已符祥瑞事，地灵全副祷祈情。
泉山南望海之滨，家乐文儒里富仁。弦诵多于邹鲁俗，绮罗不减蜀吴春。
宿习修来得慧根，多闻第一却忘言。自从七祖传心印，不要三乘入便门。
千年别恨调琴懒，几许幽情欲话难。回首旧游真是梦，寒潮惟带夕阳还。
弱萝有寄千寻直，狐鹗乘吹万里飞。三载少林门下士，谬持空钵乞传衣。
别后芳心倩酒攻，为谁膏沐涤飞蓬。顷闻渔色无今古，始觉蛾眉在下中。
人推奥学追三箧，自许宽巾贮八荒。冷笑村田诸父老，满胸茅塞只赀粮。
三农普遂耕耘乐，万象均承雨露滋。推策授人敷景化，穰穰喜贶亿年期。
一枝浓艳欲烧空，谁畏门前人姓封。岂有落英飘曲槛，与儿洗面作华容。
百壶美酒那消忧，数卷道书天与游。既雨秋城苦泥淖，未寒病骨思衣裘。
度柳穿莎一径通，曲堤初咏舞雩风。我来似与春期约，南陌东畦到处红。
难把菱花照素颜，试临春水插花看。木兰船上游春子，笑把荆钗下远滩。
帐下谭经留客坐，斋中把酒听莺啼。雄文最似相如赋，侍从河东待尔题。
海山何处是蓬瀛，节物催人意自惊。客里厌逢今旧雨，梦馀愁听短长更。
萧萧征马惊人路，瑟瑟阴风古战场。始信当年慈母训，临行切切著棉装。
冤狱难销三字恨，劫灰历尽万家贫。欲将酩酊酬佳节，零乱榆钱莫买春。
官司火急正催租，我是催租败兴夫。寄问四乡诸父老，今年禾稻有收无。
从来书史钝蹊径，更叹诗骚穷事业。几思狐白易絮纩，羞褫旧服求新裌。
游遍南湖又北湖，画船随处宿菰蒲。青深著雨山如染，绿净无风水似铺。
云观烟楼是梵家，竹围如洗逼寒沙。因风绿浪摇晴麦，遇雨红香落润花。
穆王夜幸蓬池曲，金銮殿开高秉烛。东头弟子曹善才，琵琶请进新翻曲。
清斋我自便僧供，云卧君能襆被来。最是多情双白鹤，夜凉飞下勘经台。
裁书榭迥冰胶笔，养药堂深藓惹鞋。直待门前见幢节，始应高惬圣君怀。
风凄闭户独煎茶，世味依然薄似纱。惯听华亭嗟鹤唳，可怜衙内集虫沙。
良将身亡赵亦亡，百年遗恨一冯唐。当时不受谗臣间，吕政何由返故乡。
是处方能谈险阻，他山岂敢认峥嵘。劳形即过幢千尺，扰攘人间事不惊。
乌石寄禅悲物化，王门三怪见斯翁。独来独往锤今古，一席长留在艺宫。
只因云梦曾游耳，便把江山尽得之。割我锦机君已甚，不须更遣世人知。
新传大曲皆精绝，忽发狂言亦可怜。莫怪贫家少还往，自须先办买花钱。
今年春比去年迟，开到园梅客未知。涵镜轩前风雪重，捲帘好共看南枝。
人生妃匹本定缘，使君有妻谅盛年。丁宁疾驱归去遄，结发义重勿弃捐。
东风吹水浴平沙，鸂鶒鸬鹚满钓槎。去日翟公犹有客，到来潘岳已无花。
招凉书作催诗枕，祝嘏情牵隔网人。吩咐滔滔一江水，留些澄澈洗心尘。
虽饶百卉争先发，还在三春向后残。想得惠林凭此槛，肯将荣落意来看。
河梁别后五年更，金竺停车此日情。涕泪总谈皮骨在，云霄宁问羽毛生。
一夜悲风晓辄收，布衾如铁强扶头。乍惊皎皎明窗纸，稍见疏疏集瓦沟。
秋云一片自苍凉，千里鸿心对夕阳。兰蕙年来宛似雪，蒹葭露下正为霜。
六龙驾下丹霄近，五凤楼前玉笋班。共拜丹墀瞻咫尺，感恩犹恐报恩难。
始知造物有远鉴，高贤下列非不逢。世无叔誉观中野，九原可作当公从。
南居短李北张癫，笠泽中分意缺然。更觅何人传尺素，此间鱼贱不论钱。
晚际一弓橐索月，暑中千斛粜清风。小轩政欲供晨坐，付女遮阑晓日东。
冰花散落衡门静，黄叶飘零一迳深。世乱身穷无可奈，强将悲慨事微吟。
年年春信遣人疑，赚出诗人枉觅诗。著意探梅偏不发，月斜偶见一横枝。
白玉窗前起草臣，樱桃初赤赐尝新。殿头传语金阶远，只进词来谢圣人。
嫁得萧郎不恋家，几年流落在天涯。满怀多少伤春事，嫌杀门前叫卖花。
眼看沧海蓬莱浅，梦入诸天列宿寒。一笑江城重话旧，此行垂橐负瞻韩。
倦游华发冷萧骚，长夏来登三峡桥。山吐湿云何日尽，溪流冻雪几时消。
渐怜岁月去飘忽，精力无成坐消耗。君今遗此令我愁，便恐悠悠迹如扫。
祗看后浪催前浪，当悟新人换旧人。来往舟航谩如识，到头若个曾知津。
风擘残桃过短墙，更无人管任斜阳。惜春犹有伤心者，认作徐娘半面妆。
树阴娱客频蹲石，山色随僧半堕原。满户晴云团盖宿，填阶黄叶任风掀。
酒倾壶榼花纷落，言及兴亡鸟乱啼。休问他年谁重访，劫痕销尽旧巢泥。
一领蒙茸敝莫论，皮毛缀缉幸犹存。寒闺灯火忙纤手，客路风霜护绽痕。
一扫氐羌破吐浑，群雄悉入北朝吞。自怜西域十年客，谁识东丹八叶孙。
元日昏昏雾塞空，出门咫尺误西东。人多失足投坑堑，我亦停车泣路穷。
玉井花开十丈柄，天真不比铅华靓。长梯摘实埋金沙，碧甃吹香彻朝暝。
胡床雪夜斗牛裘，亲待回探夜不收。蓟比咽喉此为最，山西将帅尔称优。
悲歌未已频看剑，倦翮何之且择林。君自诗名遍都下，奚劳重碎子昂琴。
双阙归心春草后，三吴回首夕阳西。石头树隐摇鲸浪，京口帆飞转鹤溪。
瀑悬飞练应难剪，潭隐潜龙莫浪猜。天自阴沉心自旷，碧云深处一徘徊。
心期自与众人殊，骨相知非浅丈夫。独斡斗杓环帝座，亲扶日毂上天衢。
藻蕴科名通谱牒，旦希优劣系修为。穷人只有诗堪赠，空耸山肩撚雪髭。
追送城东但立谈，当时惜别恨騑骖。一封消息难频到，千里倾思只坐谙。
不惟羞屈穹庐膝，无奈常游魏阙魂。衮职区区未能补，何时余论奉清樽。
白檀山下水声秋，地踞潮河最上流。日暮行人寻堠馆，凉砧一片古檀州。
岐路辛勤终日有，乡关音信隔年无。好同范蠡扁舟兴，高挂一帆归五湖。
门前苍耳与人齐，屋后青蛙作鬼啼。风雨潇潇天正黑，披衣不寐听鸣鸡。
支离邑戍纷如点，破碎陂湖漂若杯。最是登高难作赋，诸公剩有大夫才。
栖碧亭空锁翠慰，诗成人世已俱非。墨池水暖鹅谁换，华表云间鹤自归。
祝融老子亦忘剧，于君大是相知音。娱娱炎埃场，遗以清风林。
冷官何啻广文乐，归计犹存谷口田。劫外壶天寿无量，请公勤叩祖师禅。
数家茆屋是沙河，废闸当河乱石多。大船东下好扶舵，泗水西流当奈何。
少水仍将活火煎，茶经妙处莫虚传。陆颠所在闲题品，未试罗浮第一泉。
千年白石耀深刻，风雨不剥神扶持。铜柱莫拔魑魅走，铁网欲破珊瑚支。
坐疑吴会无复有，扁舟屡出凌涛渊。今秋复入径山寺，势压众岭皆摧颠。
闻君已是青云翼，万里飞腾竟若何。纵有当时许由耳，莫教更洗颍川波。
春寒料峭透纱窗，睡起晴蜂恰报衙。怪得晓来风力劲，满阶香雪落梨花。
烽火不时传外警，楼船终日倘东临。何人更奏文园赋，晚暮迟徊折寸心。
系舟曾访远公庐，游屐重来一纪馀。惟有湖山如往日，懒将前事问禽鱼。
林深谷窈路诘曲，惨澹西山横远青。想得天寒来独倚，空云髣髴下湘灵。
南台北榭隔飞烟，绿水朱桥思渺然。月下闲来看箕斗，傍人指点似神仙。
大暑陵人酷吏尊，来苏失喜对翻盆。雷嗔斗醒诸天梦，电笑登开八表昏。
退归我欲学真长，君定才名江夏黄。考父旧尝睎吉甫，陵阳端的嗣黔阳。
莫道谗言如浪深，莫言迁客似沙沉。千淘万漉虽辛苦，吹尽狂沙始到金。
逐鹿中原成浩劫，饥鸿四野极哀号。诸公更事应同慨，试为苍苍念彼曹。
曲终却看舞霓裳，嫋嫋宫腰细如束。明朝解酲不用酒，起寻百亩东湖竹。
病中一刻抵三秋，况见西风再树头。老去能禁几回病，秋来不为别人愁。
顿抽陇麦全如揠，欲绽江梅已可攀。主尹勤民嘉岁望，径携歌鼓乐幽闲。
异军韩白起中唐，太历诗旗卷不张。传得辋川清澹致，漫将风格贬钱郎。
情如芳草恨绵绵，骨化千生不断缘。何事燎原烧已尽，春风依旧碧连天。
去秋寒早天多雪，今夕冬暄月似春。淡境味长堪送老，醉乡户小恰容身。
五千遗教元非实，三万藏书亦太多。此外别传应有路，顿根无物可渐摩。
往复落人绻缋间，那知同步不同行。当初乍可无容质，别作心肠过一生。
九陌凄风战齿牙，银杯逐马带随车。也知不作坚牢玉，无奈能开顷刻花。
惭非上苑青房比，误作唐昌碎月猜。常恨清溪照疏影，横斜还许落金杯。
不惯参祥不学仙，不婚不宦忽华颠。前身疑是林和靖，好句多於谢惠连。
老桧如幢翠接连，山茶作塔绿萦缠。山僧相识浑相忘，不到山中十五年。
呵笔岂能诗句好，拥炉偏怕酒瓶乾。太平宰相非吾望，煨芋何须问懒残。
武陵春水绿堪染，就中亦有桑麻郊。近闻秦人笑相语，待我东溪种碧桃。
赤身跳入毒龙潭，血战积压他死几番。挣撰出来噇钵酒，郴州六月火云寒。
万般追悔当初错，一味欺人此夜凉。输与避寒南去雁，悠悠联翅过潇湘。
人似春花自在开，本无根蒂孰栽培。一番零乱一番长，不是前花去又回。
扈扈崇坛冠景岗，翔梧灌梓郁分行。金铺翼凤层壝列，玉磴疏龙四陛张。
淮水汤汤自古传，王家衮衮更多贤。人门秀出乌衣右，时论谁居凤阁先。
沧海梦寒天水碧，沁园歌断夕阳红。荒郊马冢寻遗碣，秋草萧萧白露中。
依依春色到柴门，报喜分明有鸟言。半世蹉跎身尚健，一般横逆量能吞。
七夕今朝看碧霄，牵牛织女渡河桥。家家乞巧望秋月，穿尽红丝几万条。
惊涛难化心成石，闭户真堪隐作名。收拾闲愁应未尽，坐调弦柱到三更。
欲去宁无三宿恋，得休已负一春闲。悬知此夕江南梦，长绕蛮村古驿间。
卧龙千古此钟英，故里琅琊尚可寻。汉代山东原出相，少年梁甫亦耽吟。
初君治县参德威，吾人涵濡乐以肥。念今夺去失所依，出者遮行居者希。
月波成露露成霜，借与南枝作淡妆。寒入玉衣灯下薄，春撩雪骨酒边香。
万户千门绣作团，未央宫阙耸巑岏。灯花无数排金粟，月魄不空倚扇纨。
风驾已驰供御品，霜郊未卷喊山旗。七闽地产犹为宝，两府官高故不遗。
坐抚新雏一笑馀，胜从台省得新除。閒门最陕堪旋马，旧业虽贫尚有书。
千里江山檐下见，一天星斗坐中分。他时有客来登览，应记当年老使君。
经岁著书人少见，有时入郭俗争看。何因樵服供薪水，得附高名野史间。
落魄绨袍一蹇驴，当年阮籍哭穷途。冥搜尽日无佳句，时复凭高望八区。
百步穿杨箭不移，养由堪教听弘规。身隆业著未知退，勿遣功名一旦隳。
差强宗武诸郎在，相送山阳几辈孱。我有千哀馀一涕，松庭何日更追攀。
铜镜无情欺白发，霜风有力散酡颜。今宵要看浮桥月，尽放征騑晚入关。
自性元来一法无，更于何处著工夫。横担拄杖长安去，才出门时尽坦途。
升歌鸣鹿陪樽俎，好与溟鹏插羽翰。发策致身须正学，功名久远要人看。
誊诗最怕初衷改，服药还忧隐痛存。往事莫非新岁月，今年尚有此黄昏。
萼绿华来竟体芬，绛纱高揭拜宣文。诗篇露借蔷薇浣，衣袖香嫌豆蔻熏。
长淮横溃祸非轻，坐见中流砥柱倾。太守九江先效死，诸公四海尚偷生。
俱称脚迹门生好，无复颜行执事羞。夹袋中间富人物，更须为国贡琳球。
逍遥自在何拘束，天地希夷无返覆。勿把他心向外求，真宗理道相和睦。
东风昨夜扫氛埃，四表咸欣寿域开。都护已飞三捷奏，凌烟同上万年杯。
采女平明受事回，暗交丹契锦囊开。欲书密诏防人见，佯喝青虬使莫来。
东邦滨海帝忧劳，慎迪名卿礼意褒。板简拜旌前宪掾，云骈骖驭旧仙曹。
桃花成泥不须扫，明朝更访桃源老。政成兴足告即归，门前便是家山道。
战苦时危喜健存，独抒宏议动乾坤。朝天剑佩趋金阙，出塞旌旗照玉门。
羡君佳政人不如，两临百里驰芳誉。剩将此际循良迹，留待他年史馆书。
恩逢图像登麟阁，采戏文鸣列凤毛。可是平生耐官职，不容车马闹庭皋。
兀兀山行无处归，山中猛虎识棕衣。俗客欲寻应不遇，云溪道士见犹稀。
恶语岂堪酬妙句，粗餐曾不餍常珍。得君海错俱奇绝，从此鄞江发兴新。
从前狡狯今谁在，到底繁华总属空。亲老家贫责非浅，且留鹏翼待西风。
面前自有好田地，天下岂无平路坡。省力事多人不做，尧夫非是爱吟诗。
独旦敢辞知日罪，亡羊未悟挟书憨。逡巡待共濡需尽，珍重凉宵对一龛。
曩代风流不可稽，明湖柳老夜乌啼。即今馀绪无人赏，尚有虞山赵古泥。
浑崙拈起好风规，石火明明已较迟。不落金峰窠窟里，会须赤手讨便宜。
淡影移帘日渐斜，禁宫深处岂无花。贪看未雨鹅黄柳，不吃经霜老木瓜。
淡淡梅花不要装，真珠楼阁水精乡。骚人词客犹愁冷，紫蝶黄蜂更敢忙。
天生心识富人侯，将相门中第一流。旗纛早开擒虎帐，戈鋋初发斩鲸舟。
北斗星移银汉低，班姬愁思凤城西。青槐陌上人行绝，明月楼前乌夜啼。
正音妙意曲中论，湖海元龙气可吞。他日闲舟相与坐，听君弹指动江魂。
我谓醺然最近玄，坡公亦谓得天全。主人捧出长生酒，一醉何妨抱石眠。
田塍行尽苍山转，溪水滔滔晴曝练。马蹄怯石鞭不行，十步九蹶令人倦。
木落风高画角哀，霜浓野阔一登台。云旗天转桑乾出，日驭烟横碣石开。
海天云气入微茫，遥认潮头数点樯。眼界只消如许阔，不知何处是东洋。
蓬莱一境最奇哉，门外坑流傍石隈。巨竹不知何日裂，乔松总是昔年栽。
玉垒晴开翡翠色，锦江月落子规声。少陵佳句从来惯，莫倚能兼吏隐名。
驯鹿不知谁结侣，野禽都是自呼名。只应禅者无来去，坐看千山白发生。
殿前将军猛如虎，救得汾阳令公府。祖宗神灵飞上天，痛哉九庙成焦土。
暑风焮面黄尘底，曹侯据鞍轻万里。晓趁官程夜未休，不为功名为知己。
佳君住处尽园林，橘刺萝梢维隐心。雨过沙山侵座冷，春来池水映阶深。
池幽自足龟鱼乐，林静休教虫鸟鸣。况复官间州似斗，不妨时此濯尘缨。
月笼梅影夜深时，白玉排箫索独吹。传得官家暗宣赐，黄金约臂翠花枝。
湘南估客发西津，东入姑苏花正春。独有相思数行字，欲从江海问情人。
子公书问走与台，公独山林挽不回。人道旬瑜须径去，谁知李泌却重来。
舞胜柳枝腰更软，歌嫌珠贯曲犹长。虽然不似王孙女，解爱临邛卖赋郎。
垂虹桥门七十二，君家恰在桥边住。茅屋斜开白板扉，钓船横系枯杨树。
斩新好语来翩联，当念醉叟方逃禅。亦知平处古人上，更卜气苏君子前。
翔鸾阙下谢恩初，通籍由来在石渠。暂入南宫判祥瑞，还归内殿阅图书。
风炉煮饼梵王家，一日平湖十里赊。游子政须供杖屦，老僧应有痼烟霞。
白云生灭依岩岫，青桂荣枯托薜萝。惟有此身长是客，又驱旌旆寄烟波。
堂堂省宪罗公卿，建官分阃日募兵。哀哉坐视无寸策，遂使流血西江平。
波急满川跳万鲤，气温销冻运千舟。谁言伯禹能行水，不见当时为帝谋。
鼙鼓声惊动地来，蛙鸣池畔甚喧豗。巡更每与鼍相应，报晓还疑羯共催。
少年如此已成枯，我亦重来白鬓须。正使冥冥有知识，不知还认阿兄无。
朱栏玉砌渠有命，断桥流水君何欠。嗟余相与颇同调，身客剑南家在剡。
近闻王师频奏凯，狂虏不复窥庐寿。吾君神武光宣上，将相宏略方召偶。
永庆招提墨数行，岁时风露每凄伤。残骸岂久人间世，故有情锺未可忘。
自古诗人少显荣，逃名何用更题名。诗中有虑犹须戒，莫向诗中著不平。
我比绛老今何如，甲子三百六十余。雨多晴少几水旱，往往咎证符占书。
孤高未许追王建，微贱无由学屈平。幸遇治时供野老，与君同展切偲诚。
立说招携与殪戎，两端蛮触互论功。古来帝力通南北，山过焉支岭度葱。
一楼一井记风骚，粤曲情深唱薛涛。才命相妨何以慰，诗星竞和自堪豪。
天地纲常归范冶，蛟龙云雨起江滨。怀君几夜神交处，纸帐梅花入梦频。
门关午景卧正懒，过我呼号如春雷。邻惊偷窥妇女怪，婢骇奔走儿童咍。
愁倾白堕嫌无量，老对黄花更有情。欲写秋容到寥廓，却惭健笔欠纵横。
自是春花富艳妆，东坡五醉不为狂。林梅陶菊谁堪并，合铸新辞陆海棠。
陕府铁牛却知有，春秋几几成过咎。一身还作二如来，黑白不分辨香臭。
免耕遗藁九京幽，宿诺吾方负仲田。宿诺斜阳悲宿草，沉思一旦落沉浮。
教子成名岂偶然，存心积善契苍天。独工学问驰清誉，旁羽阴阳得异传。
逍遥静散晴空雨，叱咤横飞迥舒雷。坐镇四夷真汉相，武侯空复道英才。
高人作计亦迂哉，千心崔嵬著钓台。握手故人留不住，有鱼那肯上钩来。
荒云凉雨水悠悠，鞍马东西鼓吹休。尚有燕人数行泪，回身却望塞南流。
黄叶古祠寒雨积，清山荒冢白云多。如何一别朱仙镇，不见将军奏凯歌。
茧纸欲书先研冻，羽觞才举已尊空。若耶溪上梅千树，久我今年系短篷。
鸡舌可沾供奉赐，凤毛谁较舍人多。中朝旧是誇联璧，晓对双星白玉珂。
降书冉冉过中州，中军传呼笑点头。蛮首算成勿药喜，君臣称觞弭多垒。
静对孤灯思往事，偶闻疏雨落寒窗。愁边白发三千丈，梦里青山十四双。
雪侵楼上迎潮眼，花拥湖中泛月身。尽是公余吟咏处，好飞佳句寄词臣。
倒指烟尘岁月深，引杯看剑漫悲吟。平生自叹雕虫手，末路空惭舐犊心。
巴东明月巴西歌，两岸梅花羌笛多。一曲停桡双泪落，猿声三峡若为过。
浅浅红颧与白腮，卧枝斜叶抱新开。何人与作春风面，诳得蜂儿日日来。
千里家山入寸眸，碧天无际月横钩。书成得得秋风夜，一线微鸿独倚楼。
方沼移栽菡萏茄，曲台培植牡丹芽。小山丛桂多清致，不用河阳一县花。
酒杯未觉浮蚁滑，茶鼎已作苍蝇鸣。归时共须落日尽，亦嫌持盖仆屡更。
厌攀杨柳临清阁，闲采芙蕖傍碧潭。走马台边人不见，拂云堆畔战初酣。
豆醅香里洞仙讴，春满酡容雪满头。淮上几人同击壤，海东今日又添筹。
百匝千回看不足，管他急雪溅奔泷。瑶林错立明梁苑，宝璐横陈照楚邦。
南旸怀古思悠悠，一去遥遥四百秋。阶下苍苔恋游子，村边流水盼归舟。
玉禾久饫出天闲，引看时常占舞班。四十年来太平日，属车无数剑中山。
万物之命悬东风，谁云兰台敢争雄。披襟受之不容易，群公不有归我公。
致君尧舜不足惊，升平本付公辈人。西郊浓云含雨色，可胜枯槁怀阳春。
山腰玉髓含云白，石窍丹砂映日红。入夜振衣攀绝巘，箫声疑在月华东。
丽句从君笔底翻，旁观但合把降幡。承明何日供春帖，字字堪回玉色温。
漫说湖庄水与山，不因松菊便求闲。月咻休沐才三日，殿外经从仅百间。
枕中莫问熟黄粱，梦里何妨集众芳。芸省翻书慵辟蠹，兰闱起草会含香。
田翁有酒邀村饮，地主存羊饷节仪。不喜人题木居士，何曾鬼怕艾天师。
海天龙战血玄黄，披发长歌览大荒。易水萧萧人去也，一天明月白如霜。
韡萼并迎新雨露，灵根细认旧栽培。樽前绣句多难和，彩笔何当后会催。
数间破屋城南街，坐卧一榻心如灰。现身幻化本无住，疾病问渠何自来。
天外飞来杜牧之，手提天下古今诗。空中涉笔多成史，港上浮家缺姓施。
中朝久已待元瑜，书记翩翩翰苑孤。裁罢明光诏五色，应题尺牍到潜夫。
芙蓉零落秋池雨，杨柳萧疏晓岸风。神思只劳书卷上，年光任过酒杯中。
绝壁藤萝喜可攀，更无平地只青山。路回亦有虚明处，江北江南指掌间。
太白巃嵷东南驰，众岭环合青纷披。烟云厚薄皆可爱，树石疏密自相宜。
欣见故人频晋升，叨邀省府叙离情。不忘海岛战天地，犹视布衣如弟兄。
看他夫孺作娇称，拟向君王觅与卿。想得夜深刀尺罢，推帘独自下阶行。
月明楼下听吹箫，金粉扬州廿四桥。愧我龙钟懒腰脚，输君鹤背尽逍遥。
杨柳花飞杏子新，园林无地可留春。却寻风雨江边路，惭愧烟霞物外人。
天边华幄催云卷，星外横桥伴客愁。莫使银河到沧海，人间沟水易东流。
春尽浦云低雁字，风和柳谷缓莺声。行边剩有双龙在，不遇张华祇自鸣。
诸公相视叹才难，一士卧云谁挽起。跨驴过我时共语，晁董千年元不死。
地主延留情已厚，故人邂逅乐何如。回头陈迹无寻处，姓字閒于壁上书。
玉带金章未足奇，萧然笠屐是何时。平生雅抱共千古，野服逢人到处宜。
亭榭轩窗处处开，清晖嘉致号为魁。群峰有景互争出，一水无声相向来。
西风蟋蟀共悲凉，病木飘残托腐肠。邻媪秋来借灯火，行人夜语怨参商。
世事岂能磨铁砚，诗盟聊吉歃铜盘。不嫌野外时迂盖，政要相从叩两端。
一自长门芳草生，六宫怕见柳梢青。玉楼春尽君王懒，大小梁州不忍听。
小马俄闻脱胄亡，前驱又仆皂旗张。龙腾天护云迷阵，虎殪宵惊羽饮梁。
枯木寒灰久亦神，因缘来现胙公身。只缘酷爱东坡老，人道前身赵德麟。
秋风九月天已寒，饥肠不饱衣苦单。我身为吏救无术，坐视啼泣空丸澜。
细雨春波愁素女，轻风明月泣湘妃。江南寒食催花候，肠断无声莫唤归。
匕见图穷敌益蹙，要知戡乱从艰贞。交亲纷纷但远祸，迁地勤自驱妇婴。
虚号贤良岂疗饥，短衣结袖竟何为。空携痛哭能言策，不遇勤求下诏时。
漫论桂树前头影，要识甘棠著手春。有约归来恣吟啸，冬心话与岁寒人。
眉山仙去风流尽，聚远楼空月色寒。波暖东风入尊俎，夜深北斗挂阑干。
身外浮名何用觅，人间多事不须知。屋边梅树上边石，岁岁春风日日诗。
蜚廉属玉半空分，蕙气兰香百和焚。欢声平地鱼龙戏，舞队周阹虎豹群。
胜地名园事事奇，池亭泉石自相宜。薰风入座兰香至，新月窥帘桂影移。
灶荒孤鹤寻遗迹，寺老幽禽闯坐禅。闲日频游归复梦，结庐曾许蹑坡仟。
灵芝无种亦无根，解饮能餐自返魂。但得烟霞供岁月，任他乌兔走乾坤。
帝里风光二月新，西湖几队踏青人。杏花时节偏饶雨，杨柳门墙易得春。
天王垂诚在竹宫，齐民望驾窥茅舍。促办谁催入夜齑，大烹已压官槽蔗。
火里莲花水上开，乱红深绿共徘徊。纷如列宿时时出，宛似流觞曲曲来。
日泼残霞落岭腰，烟云樵楚一肩挑。人生有命须珍爱，世变无涯莫过焦。
临行囊橐无锱铢，惟有旧日将去书。城中父老泣相送，道傍过者咸嗟吁。
国老如公仅几人，岂宜长啸太湖滨。畴咨宰相调元化，诏趣尚书侍紫宸。
千里征尘水次停，江塘渔火两三星。波光返映当窗白，草色迷离隔岸青。
明窗短壁拂蛛丝，常是江边送客时。留滞锦城生白发，不如巢燕有归期。
菩萨住处牛头山，应真亦复栖其间。宝坊楼观叠高下，新城粉雉相回环。
尽把园林蒙锦繡，多添门户锁烟霞。杖藜想被春风笑，扶却衰翁管物华。
林僧旧居云泉侣，刺史今为侍从官。还似东阳午涵碧，丹青写入雍州看。
汉字音符兼义符，形成格律美中殊。最能抒写心灵美，心似明窗纸不糊。
黄金饰奁雕玉觞，上尊御食传恩光。紫驼之峰玄熊掌，不数沙苑千群羊。
起雁似惊南浦棹，阴云欲护北楼霜。江边松菊荒应尽，八月长安夜正长。
微雨微风隔昼帘，金炉檀炷冷慵添。桃花满地春牢落，柳絮成堆雪弃嫌。
苏小坟西是妾家，门前都种白莲花。郎来好认当垆处，石上瑶琴覆落霞。
开壶酌酒浇我胸，酒酣起舞颜为红。会见东风扫冰雪，江梅塞柳烦春工。
来趋学宫叶文字，进退佩玉何玲珑。一朝束书别我去，马蹄脱若风中蓬。
二麦俱秋斗百钱，田家唤作小丰年。饼炉饭甑无饥色，接到西风熟稻天。
不把渔竿不灌园，策筇吟绕绿芜村。得争野老眠云乐，倍感闽王与善恩。
樵归野烧孤烟尽，牛卧春犁小麦低。独绕辋川图画里，醉扶白叟杖青藜。
两年无惠及编望，蜀道天难六月行。深羡高僧捐世累，竹风清处听泉声。
奇才初试发硎刀，疋马秋风到上皋。地近虽同三辅重，时平无复五陵豪。
蛮儿亦在提封内，神女犹居畏爱中。好继金陵丁太尉，留题尽著碧纱笼。
野色通明林叶净，溪声奔迸岸沙颓。田翁见我应偷笑，底事行吟废酒杯。
毁家纾难民为乱，观过知仁论有同。剩此须眉还愧杀，漫劳摄影照青铜。
乃是约斋甲乙藁，惊喜遽读味新好。一篇一篇奇益奇，閒姿雅态云生岛。
一夜春愁无处著，三分月色为谁明。贫家亦有琴堪典，好把平生意气倾。
石磴斜蹊下水隈，玉虹喷雪挂崔嵬。虽然只是泉三叠，滂湃声摇万壑雷。
闻君西省重徘徊，秘阁书房次第开。壁记欲题三漏合，吏人惊问十年来。
尽道君家教育深，义方高作霭儒林。彩衣已是真郎贵，紫诏方旌昔日心。
东风敲碎玉阑干，蝴蝶纷飞梦欲残。翠被压床银烛暗，夜深谁问海棠寒。
昨夜花神有底忙，先教踏白入南邦。冷将双眼窥春破，肯把孤心受雪降。
朝阳凤咮更谁同，回首啾啾笑候虫。洛下二龙闲马吕，建中两豸数邹龚。
寓直重游唐丽正，翻书还上汉麒麟。参陪樽俎俱时彦，独愧非才踵后陈。
西粤存亡归閤部，南云渗淡话中湘。最怜日暮途穷后，犹有挥戈李晋王。
盛代君臣同骨肉，世家父子耀旂常。桃花春涨六河水，遗泽年年卜岁穰。
吟君新什慰蹉跎，屈指同登耳顺科。邓禹功成三纪事，孔融书就八年多。
苍头扫石安棋局，稚子穿花奉板舆。若见惠休烦问讯，碧云诗句定何如。
家园几本芙蓉树，蕊渐红时又出来。却向秋风山路上，别人池馆看花开。
涤砚滩头无渍墨，吹萧月下有遗音。小诗戏述幽居事，後有高人识此心。
忍视凿墉高外观，更嗟画饼窃虚名。山林岂是多扃鐍，自为区区志欲行。
朱家族裔甲龙舒，循吏清名史特书。止为啬夫恩所部，至今庙食盛乡闾。
一览能清泉石虑，千年不濯利名尘。残阳欲下乡关远，怅望西南懒问津。
直自江梅堕雪英，便迟幽艳到清明。杨花著地香初破，乞与愁人一解酲。
竹鸡花外弄轻烟，桑柘深深雨后天。过客曾闻远人说，严州风土半宜绵。
朝来骤雨郁烦蒸，晚见疏星挂汉青。大点忽随风信入，好声先觉梦魂听。
痛饮岂同莲社客，狂歌聊许竹林贤。忘形且尽尊前乐，休忆楼岩与济川。
溪云林霭望中移，晓起推篷面面奇。閒客正宜无事饮，幽花偏爱半开时。
三月河汾剩物华，行行行到献王家。清江云护龙眠稳，碧汉风高雁阵斜。
到来常听说清虚，手把玄元七字书。仙籍不知名姓有，道情惟见往来疏。
旧闻老蚌生明珠，未省老兔生於菟。老兔自谓月中物，不骑快马骑蟾蜍。
包茅已入皆三脊，卉服新成有九章。幕下文书自稀少，醉余崖蜜啖红霜。
清晨自扫落花厅，小瓮亲篘竹叶青。簪盍同时过陋巷，胪传相与记彤庭。
白杨如柱草如茵，湛玉零珠苦怆神。况是清明风雨恶，可能无泪湿衣巾。
早已归休弄泉石，老犹缓步历风烟。会同钵袋并禅版，付与儿孙世世传。
已知时节到门阑，犹有私情惜旧钱。千户神桃俄已换，一声鬼竹岂其难。
凡圣通同共一家，寂光田地看生涯。而今选佛心空去，自有丘园开觉华。
琴鸣三叹还五噫，羽急宫缓知不知。贫家客至无佳奉，鸡黍盘餐酒一卮。
幽窗老客寒无睡，长听城楼晓角悲。万里沧溟初浴日，暗鸡先向草间知。
梦里心惊长乐钟，几回趋侍语从容。十年去国伤心泪，洒向天河载六龙。
海气凝成度鬓风，暗随冷雨到帘栊。心花一瓣无端湿，梦底销魂梦亦穷。
顽石何由落九天，灵河绛草證奇缘。茜纱窗下千行泪，谁与村言作郑笺。
当夜西湖只无月，千灯临水影摇曳。座上风来欲语谁，钱君温厚张君谑。
潇湘云梦山水清，人杰地灵公诞生。幼习诗书趋庭训，沈潜经史掇科名。
遥思故国归来日，留滞新恩已去年。携手与君游最乐，春风波上水溅溅。
忧世重闻八咏楼，祈年空晋千言疏。碧月西沉夜寂寥，彩云北断人归去。
踏石披云一迳通，翠微环合见禅宫。峰峦郁密泉声上，楼殿参差树色中。
近来灵鹊语何疏，独凭栏干恨有殊。一夜绿荷霜剪破，赚他秋雨不成珠。
髫年文队识邱迟，知道邱迟善说诗。更比康成风雅极，过庭一卷授雌儿。
我缘居贫得清省，晏起一粥黄昏钟。更深一顿白汤饼，坐送落月沉西峰。
河东夫子近何如，北雁联翩不得书。一片丹心终许国，半生华发只鳏居。
两过横塘一夜凉，菰芦深处藕花香。持鳌且倒金樽月，莫问沧江是异乡。
蒉桴土鼓为声始，天球河图非琢工。欲自柳州参靖节，将邀东野适卢仝。
天子首除全蜀尹，近班亲问治才长。辅臣皆曰明公可，出守当令远俗康。
微糁晶盐味更多，儒酸也备席珍罗。调羹至竟无他术，鼎鼐功成一味和。
歌舞丛中可度身，六桥随处嗅香尘。西家有个如花女，可得将来有远人。
疏阔汉朝新禁网，风流廷尉旧家声。哀穷悼屈心如砥，应笑张汤有重轻。
蛮国千山翠臂开，远招倦客入怀来。楼船万里横沧海，茅舍孤灯伴碧苔。
难偿两税孤三径，已秃千毫怯一诗。寄字从须待乡客，为传亲健慰离思。
古来仙人多姓李，一谪惠阳将五纪。来时海峤看人龙，去日士林摧杞梓。
木牛古不傅遗法，铜雀今成一废墟。毕竟忠邪天不识，当年成败复何如。
醉倚东风轻万事，梦留沧海阻归图。为怜何逊多才思，还信休文带灭无。
别来容貌似旧无，寄去衣裳知到未。折柳丝丝紫寒心，对花片片青春泪。
乃父高皇侍从臣，汝今潜邸牧疲民。天低日近偏临照，士旷人稀费抚循。
幻海堪藏大隐身，团瓢更插打包人。山中生活连非苦，门外阗渊几不尘。
赫风隐隐听宫县，曾立红云一朵边。天语下询颜不远，帝歌自作墨犹鲜。
江上春晴啼竹鸠，白云狼籍未全收。或教山好忽然去，故要树深终日留。
光通覆盂彻深杳，窦启宝椟窥晶荧。入门下视气莫测，但见岛屿浮沧溟。
独对秋筠倒晚壶，喜无吏舍四歌呼。柳梢一壳兹缁滓，屋角双斑谷古孤。
才智不足狂有余，此身老健更谁如。齿牢尚可决乾肉，目了未妨观细书。
张君奉母母奉佛，为母造塔摹金经。敦煌唐拓诚悬笔，笔势与塔双峥嵘。
一天花雨森秋气，万壑松风捲夜涛。怕见云堂老尊宿，笑人尘土满征袍。
果然平地起风波，一旦疑生事事讹。自有庐山真面目，也愁云雾外来多。
万籁钳口不得见，蟪蛄偶语如魈哑。吾人看久意渐平，拂水皆谈此奇历。
江南泽国多烟水，年少轻身作游子。适来衰懒畏奔驰，忽见飞蓬平地起。
说著宜男已可羞，移栽老圃且忘忧。传为麝种生来别，唤作鹿葱元是愁。
高城秋气已悲哉，一出金门驿路催。天远渔阳青燧断，日斜沧海白云来。
容居破屋苦秋雨，黑潦侵阶灶欲沉。青蕊明朝不堪摘，谁能载酒慰幽心。
自喜残年如白传，更怜诸子慕崔丞。耄期尚有江湖兴，顽健人言见未曾。
枌社有谁藏旧牒，宾云无处问遗声。幔亭寂寞仙何在，勾漏丹砂早晚成。
我亦辞君向白云，山中猿鹤可为群。秋来偏是凌霜柏，五粒松脂堪寄君。
竹篦举起成生杀，岂肯容人乱札锥。劈脊一挥如荐得，银山铁壁也光辉。
文章竟作雕虫技，岁月能消继晷膏。见说诗坛高数仞，空将目力送刘曹。
风外共成苍鹤舞，夜深齐作翠幢看。人今俟尔为梁栋，慎勿轮囷取自安。
门外南风吹葛花，弈棋人散树阴斜。青童睡起浑无事，乞与神丹喂白鸦。
泽国萧萧晚吹凉，东篱黄菊为谁香。故人一别路千里，夜雨何时更对床。
管摄三才还正大，陶鎔万象是中和。西风未用轻分手，尚欲从君细世磋。
楚关申戌郁茫茫，野草春沙更断肠。山头僧住何年砦，山下人耕古战场。
春风擢擢秀阶庭，岁晚悠然物外身。不把簪缨伤野趣，肯迂剑骑拂天真。
屋角清渠濑浅沙，风斜雨重倒苍葭。沙鸥不下投前浦，塞雁重来失旧花。
远信浪从江外至，新声刚向笛中来。如何便得南归去，共把清香醉几回。
造化无端欲自神，裁红剪翠为新春。不如分减闲心力，更助英豪济活人。
蒙尘岂是徽钦主，镌石争誇弘范功。回首高皇乾净土，神州依旧混华戎。
前时劝君出东郊，父老欢呼望羽旄。甘雨便随车马到，眼看沾足遍蓬蒿。
传情每向馨香得，不语还应彼此知。欲就栏边安枕席，夜深闲共说相思。
一年秪有今宵月，尽上江楼独病眠。寂寞竹窗闲不闭，夜深斜影到床前。
夜灯分作江南梦，看尔风尘竟拂衣。湖上酒徒齐拍手，一天秋与故人归。
须鬓犹鬒眉目疏，宛然名下果无虚。挥毫处处供人赏，闭户时时读父书。
缲车轧轧桑阴凉，主家人立鸿雁行。丝成不得半缕著，一生麻纻随风霜。
后来毫发争得丧，纷纷小儿誇跌宕。不知世有公子牟，一生放迹江海上。
鞭算难权鹿皮币，害藏谁发褭蹄金。暮年未敢忘忧爱，喜听三边奏凯音。
懒随鸿雁寻芦岸，笑摘黄花代酒筹。醉倒篱边酣睡足，夕阳招惹鸟啾啾。
清微风动万年枝，瑞纪流虹诞圣时。天上玉卮山比寿，侯邦锦席酒如池。
昨夜三更斗柄旋，东风催放百花鲜。飞来峰下溶新绿，流得春光到外边。
得失干身宁复顾，安危系国实难平。瑰奇遗赋留千古，汇作仁人志士声。
粥鱼吼罢鼓逢逢，卧听饥鼯上晓釭。一点斜光明纸帐，悟知檐雀已穿窗。
剩有药铛馀沥温，重寻此味路犹存。一身衣薄禁风态，几缕炊馨护雨痕。
十方老僧十年旧，燕坐绳床看奔走。远游新自济南来，满身自觉多尘垢。
夜来霜重着栏干，玉殿无尘玉甃寒。日日君王罢朝早，楚廷无事一冬闲。
白头重到太宁宫，玉佩琼琚在眼中。歌舞可怜人暗换，花开花落几春风。
欠伸残梦雪髼忪，只等三茅午夜钟。传钥省门星斗湿，不知春已转苍龙。
身服儒衣同繁义，日将卮酒对彭宣。高坟丈五阳陵外，千古朱云气凛然。
闻在幽轩隐使华，合归清望戴重纱。手持温诏方行道，堂有慈亲即是家。
百斛明珠价莫加，高楼投璧璧无瑕。临春不死胭脂井，又逐降王上槛车。
御河春草才倾盖，驿道炎风复送君。候骑迟留今日醉，美人消息几时闻。
素纨摇月坐高堂，病暍应无困道傍。好倩丰隆吹火伞，人间各受一襟凉。
南国遗音誇壮士，西蛮小队舞天魔。醉归不怕金吾禁，门外一声吹簸罗。
山星几点躔官舍，僧院百年过客舟。封事未投圣主意，长安此夕亦多愁。
大块了空无极眼，濂溪分付小圆圈。长官解记庐山否，略欠庐山一日缘。
访隽探贤岐岭来，诗为红线不须媒。铺笺题赠豪情发，即席和酬生面开。
言中谈天有振斋，五行曾不涉安排。小轩对坐似无语，几度晴云过断崖。
闻公新有帅垣除，一路逢人尽贺予。瓜代得贤人尚喜，予心欢喜更何如。
海晏珠还掌上珍，拈花微笑是前身。二龙噀水九枝秀，一鹄冲霄六矢新。
相看俱作白头翁，出处规模自不同。我走江湖作狂梦，君能面壁课成功。
磨盾马前劳素手，谈兵灯下出朱唇。况当战罢高歌返，捧盏为郎进酒频。
北窗高卧已如秋，况复荷风上小楼。最是晚村堪画处，夕阳红挂树梢头。
丹心自许酬明主，百谪那能避贵权。此道方今谁复问，望公须向古人前。
文螭莫负琼车驾，素女空为白雪歌。旧识今余门巷在，桃枝彫尽尚频过。
暌离卅载纷挈初，一晤终悭忧患馀。洙泗纵然隔精爽，梦魂准拟同舞雩。
是非不到酒樽边，樗散谁呼小谪仙。天上浮查空有路，人间种秫独无田。
三面楼台百丈峰，西岩高枕树重重。晴攀翠竹题诗滑，秋摘黄花酿酒浓。
四海平宁独乱离，转头巳是十年期。兽蹄旁午侵城郭，燕垒纵横傍树枝。
赤城战场夜避火，万里又随燕塞尘。肉食酪浆更苟活，不惭金谷坠楼人。
婺星元只傍三台，寿母华筵向此开。笙奏紫鸾千里至，书传青雀五云来。
老去一麾供坎壈，归来三迳足婆娑。从今诗酒交朋少，怅望新阡泪若何。
有袴久腾南国咏，结絇行作禁庭游。日边已有丝纶下，不使君侯惠一州。
唐人铁券惊何语，蜀国壶浆笑旧游。古柏参天僧社冷，暮烟风雨使人愁。
醉里山川浑似梦，吟边沙砾尽成玑。何须更恋长安阙，万里风尘染素衣。
饷耕如宾有翁媪，头戴银冠相媚好。银冠犹是嫁时妆，马上不知人绝倒。
随阳候雁多成字，献岁寒梅已作行。满眼阳和开物象，海隅无地着冰霜。
祠官秋傍螭头泣，谒者宵催豹尾班。沾洒年年趋走地，孤臣何处望龙颜。
月满松萝栖鹳鹤，年深阶砌长莓苔。经过亦有城皋寄，谁赠清风一慰开。
西亭不觉又春风，弱柳微波四面中。更欲烦君亭下看，海棠枝上浅深红。
子陵故友终辞汉，张禄先生又入秦。休说五湖天样阔，扁舟何处不容身。
官閒未比曹疑马，俗易行看剑买牛。盐铁不须持汉议，消弭兼颂富民侯。
鍊方已乞息肌丸，捣药修成不死丹。谁分天魔还震怒，却从银海翻波澜。
高谈雄辩口如河，兴酣狂笑惊臧获。我公落落君子儒，意致平淡真骚客。
春尽江天景寂寥，思乡还共楚云过。林花经雨香犹在，堤柳无风絮自飘。
草树知春不久归，百般红紫斗芳菲。杨花榆荚无才思，惟解漫天作雪飞。
终期沧海同舟去，犹忆长安并马游。携手飞云成二老，万峰梅萼五城秋。
吾弟所喜吾亦喜，亦欲含饴娱晚岁。自知无德开后人，有不尽泽吾先世。
文章不朽关风节，士行从来乃国维。老辈主持原有责，时流薄弱岂云知。
千古精忠日月光，恨无麟笔写堂堂。迁家耻作梁江总，辟谷谁知韩子房。
八座辉光道德隆，陋儒何幸奉从容。听言迥出群贤表，顾己荣于万户封。
吟诗月白倾瑶露，归马春红踏锦泥。应念栖迟江海客，破窗灯火雨凄凄。
天地阳回又此辰，履长馀庆仰皇宸。年华滚滚波同逝，官寺寥寥山作邻。
去年芳草又萋萋，休叹王孙犹未归。更见春深送春雁，三三两两傍云飞。
颍川丈人贤矣哉，青眼喜为清流开。诗章翰墨两奇绝，笔下一字无尘埃。
检残玉历又春来，造化无私命转乖。照水莫嫌穷面目，看山长有好情怀。
吕氏强梁刘氏危，宫中枕卧复谁知。酿成外戚中官祸，兴汉已开亡汉基。
石骨旁峙虎蹲踞，泉脉下绕龙瀊洄。高低随巧结亭榭，收拾造化成锦堆。
暂来征骑出者闉，却棹扁舟下小津。飒飒西风如送客，萧萧晚雨欲留人。
平生闻说宣城郡，水石幽奇人物俊。槛外澄江练不收，窗中远岫眉初印。
土埋处处铁菱角，半夜经由未觉难。天晓岭根伤中倒，方知行过铁门关。
好遣江山归笔下，莫将荆棘置胸中。诗书傥不辞勤苦，衣绣何难继祖风。
一官已挂西山笏，自逐西风薄笨车。赤崁廿年思故里，红尘十丈冷京华。
几曾磬折羡王侯，万感中宵咏四愁。牛鬼于今成自笑，羊车何日得同游。
平远献状呈几席，气势弹压东西州。仲宣襟抱六合隘，生阅曹刘几成败。
旗幡四面下营稠，手诏频来老将忧。每日城南空挑战，不知生缚入唐州。
沾露含烟叶未乾，婆娑梢影送微寒。直心虚节堪为伴，秀色清肌当可餐。
平生知己几何人，高谊如君最好亲。鹤盖不随青眼顾，鸡窗唯有白头新。
万里烽烟代野至，五陵佳色寿山分。四夷自古明王守，勒边谁数李将军。
贞元一曲泪沾巾，耆旧今能有几存。斗酒只鸡空酹冢，缟衣匹马尚招魂。
陇头风色转春阳，羁客登临睨旧乡。梁帝园林思剪綵，令君衣袂染零香。
济河北流复南流，行到天津南北愁。人生顺逆虽有分，耐可此身居上游。
颜色虽殊心不异，漫随时俗混繁华。清香吹散乾坤外，不是寻常桃杏花。
词源滚滚正无涯，况有勋名为国华。江汉地通朝海路，星河人识上天槎。
数卷新游蜀苑诗，长安僻巷得相随。草堂雪夜携琴处，况似青城馆里时。
老知仙梦终难到，清喜英游屡得陪。对酒孤吟重相忆，江前微霰屑瑶瑰。
归来醉撚一枝春，照影凉蟾过雨新。不似霸陵愁醉尉，穿云渡水寂无人。
新诗入手眼增明，老作机锋太峻生。略叙寒温闲礼数，过承褒赏假人情。
竹影松阴生午凉，山色湖光设朝供。高吟下视世间人，几人不在黄粱梦。
艤船斩竹撑竹篙，篙声响应空谷号。舟底水将石作骨，江边山以石为毛。
快烧笃耨置一床，枕上齁齁气味长。似是马曹真未会，不唤此君闻妙香。
昔闻湘水碧如染，今闻湘水胭脂痕。湘灵妆成照湘水，皎如皓月窥彤云。
万里飘零两鬓华，瘴烟为屋海为家。山无高下皆行水，树不秋冬尽放花。
神童天纵何聪明，十幅一息增荣名。若非唐朝李太白，靖通真人当复生。
云涌风驰出燕台，闺中早识一奇才。明珠闪闪光烂漫，家学承传有自来。
竟少网罗开一面，妄将刀笔列三台。苍鹰乳虎纷乘势，鸾凤潜光遂不来。
白云袅袅驻吟笺，坐久春温起笔端。花鸟无言臻烂漫，仗君泼墨破荒寒。
松纹簟滑琉璃色，卧展南华书一帙。先生之适真天然，不速成还嗔叩门客。
枝头馀叶堕声干，天外凄凄雁字寒。感别却怜双鬓影，竹窗风雨一灯看。
圣慈悲愿观自在，小白花山住道场。海漩三昧觉澄圆，三十二应施无畏。
雨后秋山翠满坡，行行翘首望嵯峨。斜通线路人踪少，饥下巉岩虎迹多。
坐谈时接林下士，驰想岩阿纫薜荔。方膺钧轴未许閒，且以泉石醒烦思。
自从天籞守吏散，老树零落烟云凄。今朝我为作知已，小摘秋风黄欲齐。
旌阳远游同一许，长史玉斧皆门户。我家韦布三百年，只有阴功不知数。
悠悠江海老渔父，孤舟没齿居水浒。翠篷黄帽寄烟波，青篛缘蓑触风雨。
函蜕藏香封玉匣，插厓横木讶仙舟。紫阳倚棹歌声远，九曲名称遍十洲。
愔愔独处谢群游，楚客情多易感秋。远道有怀空采菊，乱山无处不遮楼。
千金奇骨岂易得，方外若人犹尔怜。自是龙眠有深意，不应参作画中禅。
几日山头腊雪飞，人生悲乐自随宜。抱衾万感客无寐，踏湿孤灯僧夜归。
君自龙山逐电来，同游尽是不凡才。宏农齿长姿容秀，京兆眉舒笑眼开。
寿宫均逸跨三年，谏纸停书剩几番。闻道君王开献纳，岂容公子散神仙。
金汤里面境何求，宝殿东边院最幽。栽种已添新竹影，画图兼列远山秋。
翩翩鹤氅凌风际，得句摇毫心自喜。从渠春笋捧金荷，醉倒氍毹贪睡美。
已凭浅醉依魂梦，多分春风乱圣狂。此地韶华成负手，旧山岚气压颓墙。
银鉤玉唾明茧纸，松箑轻凉并送似。可怜远度帻沟娄，适堪今时褦襶子。
积壁非石乃积铁，日光欲留气先灭。独楸不叶狌狌啼，露顶孤巢愁列缺。
邯郸古道鲁门西，锦字谁将尺素题。遇主虞卿初相赵，谈天驺衍旧游齐。
万顷怒涛翻白雪，一楼晴霭插红云。我来多高等神鸦力，风送牙樯意许勤。
拟借寒泉洗此心，幽亭曾屡谒清音。会须枕石伴龙睡，不尔吹箫学凤吟。
瓦全已是邀天幸，锋钝何堪与世争。解得古人消遣法，甘心澹泊了馀生。
自折疏花插小瓶，醉眠明月读骚经。白云也识幽人意，分与秋山一半青。
分甘安能与众乐，秘方何惜都传却。已誇指下石化金，仙指并求君勿噱。
南归喜气满东风，草软沙平马足忪。料得家人相聚说，也知今日发云中。
武略文韬盖代英，照人肝胆玉壶清。醇醪饮罢纷然醉，气度何曾让孔明。
竹外池塘烟雨收，送春无伴亦迟留。秦城马上半年客，潘鬓水边今日愁。
自古胜妖无过德，到头兼弱亦因强。看看一洗腥膻尽，千里还闻有芷香。
剩爱江边月满衣，云高天阔数星稀。如今解组浮家去，准拟扁舟满载归。
万方多难我何之，憔悴京华有所思。早岁文章貂尾贱，少年情性虎头痴。
楚江离思入芳年，同泛沧浪一叶天。药裹自开缘我病，诗题偏得荷公怜。
圣德由来合天道，灵符即此应时巡。遗贤一一皆羁致，犹欲高深访隐沦。
麻头青项翅如金，肉腿生来白似银。钳更细长苏木色，此虫名号是虾青。
王母祠东古佛堂，人传栋宇自隋唐。年深寺废无人住，满谷西风栗叶黄。
雄姿卓立开天骨，腾踏万里如神速。可怜不遇九方皋，空使时人指为鹿。
苇声骚屑水天秋，吟对金陵古渡头。千古是非输蝶梦，一轮风雨属渔舟。
窄襟小扇及时妆，罗纺轻衫衬碧裳。白雪乌云簪茉莉，风来隔坐犹闻香。
两年怀抱值君开，闻说京华首重回。天上故人难再见，世间岐路转堪哀。
黄花似解喜人来，作意生香泛酒杯。风雨昨宵真错恼，今朝菊蕊为吹开。
放翁毕竟合躬耕，剩喜东归乐太平。碧瓦新霜寒尚薄，明窗嫩日雨初晴。
妖氛扫尽河水清，日观杲杲卿云见。开元黄帝东封时，百神受职争奔驰。
谁怜宵露拂征衣，万缕情牵客思非。秋入平芜霜杵急，风寒古戍塞鸿稀。
石乳云腴拨不开，春风潋滟碧磁杯。应无俗客烦敲臼，只恐东宫聘使来。
茅茨寂寞溪云暗，松菊萧条野日暄。别久悬知最相忆，篇诗遥寄与谁论。
江天七月火西流，残暑萧然一雨牧。手把芙蓉惊欲暮，身如蒲柳不禁秋。
水宿风餐第几程，落帆刚趁晚霞明。村醪小饮不成醉，明月推篷初欲生。
怪来久不造龙门，依旧相逢一笑温。任把锦囊嘲李贺，休将布鼓诧王尊。
篱根荷锸培深雨，邻曲移杯对早寒。玩此芳丛足怡老，南山当户不曾看。
杉木为柱皮作顶，杉林出水泻清颖。击轮转日无日休，木杵点头鸡啄饮。
紫贝青裳思不任，日南珠树惬冰心。空山百卉羞零落，自展瑶华对夕阴。
开轩且放浮岚入，决水徐通废圃流。便觉园林顿萧爽，不妨随境味玄幽。
霜葩初见隔墙枝，尚及新正未是迟。寒气袭人朝梦破，暗香牵兴晚吟宜。
黄花堆积若钱流，装点诗家富贵秋。元亮不将渠贳酒，空留遗恨尚悠悠。
白额藏岩烟雾昏，异中来也自惊群。草深直下无寻处，触著轻轻祸到门。
西风一夜镜湖秋，零落残春逐水流。犹有多情双翡翠，月明梦逐采莲舟。
玉烛正调王道盛，天书大布远人欢。归囊不似千金橐，留取清名宇宙间。
烛跋不知春夜久，雨声如为故人长。卫家剪韭今传美，他日宁无有竹庄。
劝君莫信再生缘，往事还如一缕烟。惟有真银为现利，昔时来岁肯谁怜。
舟车亦日千余里，笔砚清风二百年。开口人知宗洛派，举头身欲近闽天。
环碧池亭系梦思，濛濛略彴夹明漪。园林只好儿时忆，老大来看恍有疑。
卫霍功名还有命，苏张才气久非时。江尤亦见应须饮，莫放穷愁入两眉。
乔木老含春色澹，夜溪寒带月光流。登临已觉凡尘少，何必区区慕虎邱。
不耐清秋怀远途，草堂坐觉旅怀孤。捲帘月上芙蓉影，便是人间送别图。
偶过群仙入武夷，苍崖瑶草白云飞。不知何处猿啼月，岩上松花落满衣。
趯倒葫芦掉却琴，倒行直上卧牛岑。水飞石上迸如雪，立地看天坐地吟。
楼上金风声渐紧，月中银字韵初调。促张弦柱吹高管，一曲凉州入泬寥。
不怕青霜白雪侵，千竿挺翠自成林。傍人只爱坚多节，但见君身未见心。
馀子纷纷气可吞，青霄万里合孤骞。藻芹池冷三年客，丝竹堂高几世孙。
天伦曾重意难分，争奈孤踪若断云。去去休同亮禅者，西山一入杳无闻。
借问城南老居士，新年乐事复何如。春寒催唤客尝酒，夜静卧听儿读书。
白下重阳菊未攒，纷纷车马扑尘阛。谁知秋在北山裹，野柿如花万颗丹。
靖应真人隐者流，声名往日动宸旒。功成不在飞升去，禹庙连云桧柏秋。
候馆逢迎得暂闲，城东柳色豁尘颜。浮天海水高于地，绕郭人家半在山。
玉丹仙蜕双飞翰，便作琉璃世界看。大地山河浑忘却，谩依桂树舞青鸾。
坠溷花无超脱日，惊弓鸟有奋飞时。清尘浊水分头处，此恨千秋诉与谁。
百氏典填坟自苦，一堆萤雪竟谁知。门前春色芳如昼，好掩书斋任所之。
载谒天姬读断碑，低回旧事至今疑。如何蜕化空遗履，尚自留题且寄诗。
梁栋无心聊阅世，山林有地可长年。碧窗日静忘机事，悟得南华第四篇。
夜逐回风鸣瓦垄，晓成疏雨滴檐牙。朝暾不与同云便，烘作晴空万缕霞。
始看菊蕊开篱下，又见梅花寄岭头。揽辔巴西官局冷，几凭春酒沃乡愁。
青笠渔儿筒钓没，蒨衣菱女画桡轻。冰绡写上江南景，寄与金銮马长卿。
龄周花甲神尤健，春驻蓬壶望欲仙。社友纪年多寿考，得君佳话可同传。
快矣标名厥趣高，端能教子振风骚。麈挥捷辩重冯席，笔洒新诗夺宋袍。
拥岸芙蓉媚晚秋，败荷颠倒雨初收。杯盘不料今朝款，杖履如陪昔日游。
风林花影月朦胧，生觉骚人语未工。栽处恰当临水意，开时曾借落霞功。
布谷雨晴宜种药，葡蒲水暖欲生芹。相思未信蓬山远，只隔江东一片云。
万仞巉岩百里长，此中曾蹶草头黄。衣冠税驾趍行在，兄弟登坛守故乡。
甘棠荫被入人深，塾课观风振士林。如此栽培桃李树，淡江到处绿成阴。
几个强徒征老美，两幢巨构剩残垣。蜂虻虎豹各施技，风雨漫天蛙蛤喧。
更阑艇子催人起，泥汊而今趁朝市。报衣踉蹲出马门，凌波逐浪来江豚。
归来山中自闭门，落花片片余空山。今春只向风雨过，伤春怀抱将谁言。
节辰才过一阳生，草树依依已有情。杨柳莫嫌凋旧叶，牡丹还喜动新萌。
味因春茗甘方永，春到寒花淡更奇。十有三人共千岁，向羊终社更追随。
积两初收晓寒重，野人忽作清都梦。宫墙柳色绿如染，仰视修门岌飞动。
夜来霜重著栏干，玉殿无尘玉甃寒。日日君王罢朝早，禁廷无事一冬閒。
不须杯勺了三冬，旋作蓬斋待朔风。会有打窗风雪夜，地炉孤坐策奇功。
是时永嘉有佳士，叹嗟花巷名太侈。繁华渐盛古朴衰，书谓乡人非美事。
人生聚散安可常，为君起舞君举觞。明朝帆影拂浮玉，寄言客居思故乡。
乔林风劲横鵰眼，浅草霜乾快马蹄。战血未收边戍苦，玉龙谁为一提携。
蛮音惯习疑伧语，脾病萦缠带岭岚。手挹祖师清净水，不嫌白发照毵毵。
软语林莺犹婉婉，轻飞乳燕自惺惺。榴花渐欲明人眼，莫恨春红落满庭。
只身瘦影叹清秋，鬓发匀霜最白头。几度沧桑几行泪，恰逢圆月独登楼。
只将愧汗湿莱衣，毁极堂堂岁月迟。世事沧桑心事定，此生一跌莫全非。
秋气侵帷梦不成，一灯西壁翳还明。风高露井无桐叶，雨急烟村有雁声。
先生称我有隽才，满县青矜皆拭目。一日仅能赴三饭，折简叩扉知几幅。
客路每歌归缓缓，岁华亦叹去駸駸。摩挱竹树论今昔，亲见栽时已欲林。
或如壮士守褒斜，或似西施自浣纱。笔挟风霜针线密，能臻此境是方家。
偕行那得会心期，先者贪前后者迟。空忆丽词能状物，每看奇异但相思。
漫与云根分宿雨，堪无片语答流年。秋山昨夜约新稿，黄叶题诗到雁边。
霜雪纷纷满鬓毛，凋年怀抱独萧骚。房栊夜悄孤灯暗，原野风悲万木号。
君去东山踏乱云，后车何不载红裙。罗衣浥尽伤春泪，只有无言持送君。
节旄前路光辉拥，受诏采择复充送。合相当知偃月形，问祥应有怀日梦。
风驭云车去几年，空余故迹锁苍烟。古来信有神仙事，莫漫诗成谢自然。
谁将世事酬书剑，难得知交话肺肠。试到高峰塔上望，城西隐隐一瞿塘。
雪消鼎面声频涌，鹅转池心首屡回。洗涤睡魔临二景，敢辞瓦砾换琼瑰。
聘命当年下益州，戋戋束帛礼偏忧。山人著出隐居报，使者赍还答诏牛。
自古风流皆暗销，才魂妖魂谁与招。彩笺丽句今已矣，罗袜金莲何寂寥。
学书初不论永和，书到石鼓才不磨。不见吏部石鼓歌，住载安得类骆驼。
不容灯火尽情明，禁绝千家爆竹声。几见世能随历换，都来岁尚赚人迎。
笑我远同江浦雁，看君清比定山泉。江流恨不归西北，回首荒城万树烟。
闻道携壶问奇字，更因登木助微音。相娱北户江千顷，直下都无地可临。
九重旒冕真知己，几度弓旌忆款门。素志不为温饱计，赤心未报圣明恩。
南枝才落北枝开，行见群鸥横阵来。蜂蝶不知春意闹，千红万紫绕园栽。
珍羞恐负将军腹，时雨休归社鬼功。天子仁明百灵助，连村箫鼓废年丰。
商山路接玉山深，古木苍然尽合阴。会府登筵君最少，江城秋至肯惊心。
莫嫌风雨作新寒，一树青枫已半丹。身在范宽图画里，小楼西角剩凭阑。
汉苑寻常露下时，月明高架影参差。上林近日无来使，肠断江南见一枝。
万瓦鳞鳞次第成，将军令严鸡犬宁。将军爱民如爱子，百贾皆集新城市。
魏紫姚黄取次栽，清和将近始花开。群芳任意参前去，国色多情殿后来。
焦尾朱弦非众听，南山白石使人愁。传声为向扬州问，相忆犹能把酒不。
危幕从知未可依，托身檐下意何微。黄昏独向惺亭立，不见离巢万燕归。
幕府雍容但省文，笔精诗格两难伦。临池得法毫端健，击钵成篇藻思新。
栖迟穷岛寄颓颜，形近老僧长闭关。淘米清溪惭叹水，斫柴莽岭苦怜山。
紫蟹迎霜新受钓，黄花吹酒正当前。嗟予不得从斯乐，坐看秋风发画船。
瑶阶金殿涌青莲，此是南山小有天。诗客若为深避酒，道人无奈不参禅。
蓝桥春雪君归日，秦岭秋风我去时。每到驿亭先下马，循墙绕柱觅君诗。
闻道山公启玉除，河东有赋借吹嘘。微生自分鸠巢拙，盛世谁云凤网疏。
清风明月不知年，自在逍遥物外天。山鸟一声花乱落，白云深处有人眠。
开池曾记虞翻苑，列树今存建德门。无客不观丞相砚，有人曾悟祖师幡。
薄俸犹能偿酒券，老年无事守书窗。街头月色缓归去，调笑相随白玉缸。
何如莫莫与休休，分付烟波一钓裘。心向青山贪未了，梦随白鸟去无由。
恩语重重慰窦融，蛮荒旗鼓致孤忠。渐成祸局新朝制，竞吐奇谈薄老翁。
北门今早顿然清，怀璧操金尽夜行。却有一般可怜底，群偷枉却费家兄。
月弦离毕破芳辰，舟子招招数问津。压岸晚阴云著野，蘸渠春色柳随人。
点点渔灯照浪清，水烟疏碧月胧明。小滩惊起鸳鸯处，一双采莲船过声。
范滂雅志在澄清，今日廉车命阁名。华榜高标虽具美，奈何长是困苍生。
官忙未觉追游少，醖美犹堪尽醉归。屈指薰风来几日，绿荷簪水已依依。
袖翻蝴蝶春阶舞，盘斫鲤鱼朝馔供。百年此乐人间少，睡起倒裳听禁钟。
阅人庭树荣还落，转我窗光暗又明。不羡仙家丹七返，几生修到听松声。
琥车缥缈际烟浔，扣砌迢遥望云阙。百子池深列宿分，九微灯淡纤尘绝。
翩然一鹗迅秋空，纵横健笔凌鹦鹉。愧我栖栖一钓翁，胯下宁甘少年侮。
诸葛大名垂宇宙，宗臣遗像肃清高。三分割据纡筹策，万古云霄一羽毛。
彩绶不妨龙衮贵，绵衣真与故乡同。政成更上平戎略，归作麒麟第一功。
陈生生平怀素心，素心耿耿托孤琴。时开绿绮鼓雅操，冷热高飞太古音。
举国才难多废锢，邻邦交断尽成仇。兵权独揽夸神武，羽檄纷驰讨帝修。
相亲多谢风标子，可款岂无潇洒侯。更下疏帘对君弈，要观都大出棋州。
凝云飞雪暗乡城，遥想鴒原老弟兄。解道因风吹格絮，诗成吟咏许谁听。
萋萋远浦迷芳草，历历青天没断鸿。怅望思君无限意，扁舟一醉故人同。
有鹤有童家事足，无妻无子世缘空。清标卓绝何人继，表表仙宫陇树中。
前宵大江半归壑，来岁候虫已坏宅。无踪天马常往还，不信人间有终屈。
八部元侯非不贵，万人师长岂无权。要君严重疏欢乐，犹有河湟可下鞭。
愚公本自拙于谋，癖在烟霞况未瘳。蝉响蛩鸣分昼夜，寒灰稿木混春秋。
粗桃俗李要风光，番雨危君白玉堂。回首南枝春梦断，芒心犹忆古含章。
去秋鄱阳偶中熟，巨室犹言廪无谷。万亩家输数千斛，路旁安得黔敖粥。
剑栈云深烂漫游，知非吾土且登楼。薰风十里陌堤上，打伴明当还益州。
几家有物蒸尝在，到处无时哭泣频。日日凄风兼苦雨，要知寒食客愁真。
故乡久别似天涯，父老无存苦叹嗟。田亩荒疏遗鸟迹，炊烟寥落几人家。
长夏郁蒸忘懊恼，浮瓜沈李清游好。团扇遗君素月如，题诗字密连珍珠。
指头仟捲煤偏厚，鼻孔香飞雾不消。事罢两肩高耸起，手擎杯茗向喉浇。
霜华渐欲作冰坚，放闸泠泠泻玉泉。腐藻败荷收拾尽，空明还我水中天。
丹桂有心凭至论，五峰无信问深交。杏坛仙侣应相笑，只为浮名未肯抛。
寂寂幽窗忍独醒，疏灯残月两微明。子规枝上啼初彻，蝴蝶丛中梦未成。
城阴何有唯蓬翳，为乏人工欠除剃。连朝阴雨早始晴，照眼黄花惊嘒嘒。
去年馀闰今春早，曙色和风著花草。可怜寒食与清明，光辉并在长安道。
幽人一室开风露，坐想瀛洲玉为署。把书夜诵秋满空，徘徊花影蟾蜍树。
酒能伐性聊须止，棋恐劳神未敢围。惟有诗怀禁不得，任他憔瘦不胜衣。
云梦江头见故城，人间四十载垂名。马蹄践处东风急，鸡舌销时北阙惊。
讵忍巷乌巢迮木，何妨檐马响高台。金风一掠销肠结，试向冥冥吼一回。
高风久许李龟年，不共时流竞后前。野水生时如文好，寒花老去带霜妍。
黯淡江天雪欲飞，竹篱数掩傍苔矶。清愁满眼无人说，折得梅花作伴归。
木棉花落絮飞初，歌舞冈前夜雨余。阁道鸾声都寂寞，市搂蜃气亦空虚。
下为河岳上辰星，正气岿然俎豆馨。万古圣王资教化，一时木偶窃威灵。
调卑弦急诚龃龉，凿圆枘方尤阔疎。古今罪岁同一口，抚掌一笑皆愚儒。
剑阁西南远凤台，蜀魂何事此飞来。偶因陇树相迷至，唯恐边风却送回。
匠斤欲运庄周泣，邻笛遥闻向秀悲。一片嵌岩磨不磷，更堪重读孟郊诗。
自笑恍如丁令威，老怀成喜亦成悲。人民城郭依然是，只有向来须鬓非。
缭垣洞屋锁烟霞，五色离披百种花。客子看来犹驻马，主人何事不归家。
楼堞倚空乘月上，樽罍有酒对山倾。升沉得丧何须同，况是浮生已半生。
老在咳唾何难事，瘦地耕锄亦幸民。径就梅梢嚼清冷，相如渴肺久生尘。
茆叶翻翻带宿雨，苇花漠漠弄斜晖。伤心到处闻堪杵，九月今年未授衣。
鸣蛩阁上风吹病，落叶庭中月照贫。见说天池波浪阔，也应涓滴溅穷鳞。
立志要同莘上尹，遗书休负洛中程。一缄不尽千里意，珍重先公手命名。
卖卜胥塘便作家，至今高致拂云霞。诗传画里千竿竹，易在枝头数点花。
楼头尊酒送将行，楼下江潮意未平。漠漠南天垂雨脚，阴阴长夏作秋声。
一饵仙人九节蒲，冰霜为质雪为肤。芳心皎洁如秋月，夜夜清辉照玉壶。
三策当年动冕旒，先生钟秀出罗浮。文章天下联星象，忠孝人间迈等俦。
梯航入贡鲸波远，溪洞消兵羽檄稀。今日中原方用武，岂无卿相布天威。
信敬谦勤德更纯，江湖风谊最相亲。曾知九要三玄髓，岂混重泉一窖尘。
未了新书谁与读，重留佳句不胜情。决科事毕知君喜，俗学消磨意自清。
黄金铸印龟为纽，埋没郊原已绵久。春泥深处衬耕蹄，腊雪销时经猎走。
事地有严彰至德，顯亲为重化含生。永怀慈景心追孝，载举鸿仪月就盈。
几夜孤吟忆贯休，疏钟敲月动诗愁。何人来入匡庐社，分我山中一半秋。
宓妃留枕久消磨，翩若惊鸿一日过。罗袜生尘流盼语，但抛玉佩向微波。
亢志知君在霄汉，食贫聊为拄门楣。苍茫两戒兵戈满，辛苦鹪鹩觅一枝。
自仙游回至黑水，见居民姚氏山亭。高绝可爱，复憩其上山鸦晓辞谷。
忽闻莺语当窗沸，想拟花枝翌日看。天道阴晴也无定，药炉且可共泥丸。
坡老书名重雪山，劲如戈铁转如环。心同好古生差晚，力欲追君鬓恐斑。
北阙鹓鸾方接洽，西山松菊又归来。东邻嫁毕今无女，歌舞何人更作台。
生长外家身已死，周旋中表意尤亲。从今家问须情实，莫事虚文学外人。
匹马嘶风踏软尘，大河东去是通津。金天后夜文星远，绛水开年化雨新。
荒墟忽见翠成堆，错认青山入眼来。元是松林如此好，不妨归去更勤栽。
朝廷遣使航东海，万里南来送玺书。著屐登山良不恶，分符典郡复何如。
恰恰元宵雨脚垂，天风为我扫除之。怪来平地寒如许，雪满远峰人未知。
戏蝶游蜂总未知，小窗低亚两三枝。夜阑灯下横疏影，浑似西湖月上时。
人静合寻衙北寺，野凉还上郭西台。江干昨夜情多少，风雨吹灯一梦回。
一箔珠帘掩映垂，房栊轻染麝香枝。佳人盼影横哀柱，狎客分光缀艳诗。
岩岩路径入空蒙，中有幽人旧日宫。野草败垣供暮雨，断碑古木管秋风。
溟南见说筑金台，长揖诸侯壁上来。地险分明形似米，天骄窃据势如嵬。
良辰节物元如昨，病客情怀自鲜欢。却羡村邻机上女，隔篱相唤祭蚕官。
行遍天涯意未阑，将心到处遣人安。山中老宿依然在，案上楞严已不看。
壁立双台百丈余，如何竿线掷空虚。时人不会先生意，只钓清名不钓鱼。
郡楼初见一奇峰，深恐烟霞无路通。神母遥遥将九子，总将山色到舟中。
道理初从纸上求，因而处世得优游。于今但阅人间世，自有文章笔下流。
初尝但得烦心解，再饮能令百虑空。软美轻清无限好，经中所说正相同。
漫天烽火起卢沟，大地春迟燕远游。千里天桃羞放蕊，长空浓雾饱笼愁。
赠我玉佩联玦环，未数大鹏兼小山。欲知风味不能尽，此卷长留天地间。
卅年宦辙江东遍，劲节清标见真面。绿树千山闻杜鹃，西泠回首花如霰。
釜灶朝晡百俭艰，卮匜滫瀡况慈颜。欲知妇顺妻贤处，尽在姑啼夫哭间。
漫过茶肆说徐郎，二客犹能倚此堂。海外未教谈笑隔，座中只觉去来忙。
画栋岧峣倚翠微，玉箫声断紫烟飞。凭阑万里秋光老，谁会长吟久未归。
枕簟先秋失残暑，湖山彻晓看新晴。对床曾有诗来否，为问韦家好弟兄。
红泉风俗如邹鲁，易合西华数载盟。莫把肝肠随世变，常分儋石作人情。
西湖弭棹曲廊腰，休忆长桥复断桥。随意吾乡度寒食，登临不费酒旗招。
梦雨灵风幻亦真，一时悬想历天人。云鬟霞佩纷诸相，但赏神工不拜神。
周游放浪家家酒，展转流连处处诗。信道山间深更好，尽閒尤与老相宜。
建苑誇豪如贵胄，棋岩晦迹类臞仙。倘凭阀阅定人物，耕野钓溪难自贤。
南北驱驰老病身，不堪节物更催人。梅梢白白犹藏腊，蔬甲青青便作春。
纵不寻常吾辈改，其如天性自家何。若将他日寻慈孝，遗臭流芳耿不磨。
天边毫末见千峰，景物都穷见不穷。因念当时小天下，亦如亭上老仙翁。
边城残虏昔曾降，文武功成宪万邦。欲待龙颜趋北阙，云帆楼舰发珠江。
林氏家藏万帙书，五船便可当五车。别顾客舟施坐榻，更谋官舫作行厨。
常将冷眼看螃蟹，莫替儿孙作马牛。一个铜钱四两福，谁人肯向死前休。
新辟虚堂痛扫除，萧然终日屏僮奴。此间恐是维摩室，除却藜床一物无。
本子流传自柳荣，著行线綵斗鲜明。似从傀儡家传出，又说熙河帅教成。
三年病合投閒计，十里游辞避暑招。有曲和君还自已，古琴疏越未堪调。
秋天草木正萧疏，西望秦关别旧居。筵上芳樽今日酒，箧中黄卷古人书。
凭仗奔车压市声，四郊动见死无名。地经竭泽犹能富，民善治生未可轻。
民苦繁苛厌永平，科除惨狱慰群情。不穷窦宪欺君罪，翻被宽柔坏典刑。
更谁祓禊临流水，剩有荒枝饱翳桑。惆怅探花人共到，东风何处杜韦娘。
洒落胸襟不受尘，水沈为骨玉为神。直疑天上浑无雪，不许人閒别有春。
寒灯陋室萧疏静，冷月危楼逸兴高。莫道年衰无济事，犹能挥洒壮心豪。
云去云来沧海上，日生日落翠屏西。悠悠野鹿乾坤老，垂白无心更钓溪。
于理玄同孔老瞿，客尘觉似淅消除。一生嚼蜡有余味，两载离家难几书。
浓如烟草淡如金，濯濯姿容袅袅阴。渐软已无憔悴色，未长先有别离心。
去城三十里而远，其下闻道轩辕宫。缘云一径羊角上，忽得平壤罗诸峰。
圣乾文德最称贤，自古儒生少比肩。再启龙门将二纪，两司莺谷已三年。
飘零孤影寄天涯，梦断春风二鼓挝。闷上心来须赖酒，愁驱睡去胜如茶。
客醉如何我独醒，山空时落涧泉声。年来不踏长安市，瀛得诗书一味清。
区区贱质耻无闻，深荷明公曲爱存。谈席方忻接馀论，诗筒多谢遗佳言。
岁月骎骎苦易过，凝霜还见委庭莎。从来桑下不三宿，此去榆光尚几何。
泗滨浮石岂不好，怊怅上方承眷时。今日道傍谁著眼，女墙犹得掷胡儿。
流泉绕舍锵金玉，仙饵盈槃泛露霞。珍重宗英嘉隐操，远裁清句重咨嗟。
枨拖金线成双美，姜擘糟丘并一家。老子宿酲无解处，半杯羹後半瓯茶。
玉箔珠帘漾嫩晴，画船齐趁晚风清。访花载酒人多少，断续时闻打桨声。
愁随草色人千里，谁附文期信一缄。会待腥膻扫巢穴，舳舻北首挂征帆。
铜台仙气钟标格，罨画溪光入句辞。发策谈兵知醖藉，操刀制锦见施为。
楼台坐见海生尘，秋思偏归寂寞滨。圆缺一时盼哀乐，山河两戒自陈新。
风外清音闻曲阁，月中寒影下方池。想公日在琅玕径，正是棠阴讼少时。
山势欲穷犹有路，溪流似断又闻声。好怀聊拟携筇去，政惬农夫荷笠耕。
斫取青光写楚辞，腻香春粉黑离离。无情有恨何人见，露压烟啼千万枝。
名士天生磊落才，只耽痛饮罄樽罍。谁传一味解酲法，歌断离骚眼自开。
喜君有籍通金门，簉羽鹓班朝至尊。星源异日观图画，知是唐家忠武孙。
龙阁便为黄阁老，洞岩应继紫岩人。他年笑视孙思邈，只自开皇至永淳。
掖垣星宿上清居，金马文章次石渠。雨定枫槐含秀爽，秋还楼阁长空虚。
陵谷沧桑会有期，人间凉热不须疑。百年交态君应见，二老风流我亦宜。
千尺长条百尺枝，丹桂青榆相蔽亏。珊瑚叶上鸳鸯鸟，凤凰巢里雏鹓儿。
隔路几人呼伴侣，随班十载愧容颜。孤城尚有淹留地，旧榻残灯正候关。
绝巘斜曛试一登，钱塘千顷入高层。寒梅似作诸天供，新塔仍薶故里僧。
有时濯足苔溪晚，放犊寒陂不知远。几片青山荷蒉歌，半林落叶同僧饭。
每容狂客春携酒，长庇閒僧昼看经。一百年来霜雪操，肯随群木漫彫零。
千樽不作期期语，万卷何妨咄咄书。凭倚南窗聊寄傲，一枝梅蕊报春初。
梦里行云还倏忽，暗中携手乍疑迟。因思别后闲窗下，织得回文几首诗。
帝师位重侯王上，身任安危社稷臣。一国真封知简在，要教长似锦城春。
昔君与我夜对床，知君著意选专房。为言东邻有女宝，胡不贮之芸辉堂。
佳气茏葱映海霞，乱山环翠水生华。笙歌不空渔樵地，岩谷偏多佛老家。
老来乘兴泛飞舟，总为平生未解愁。半世襟怀追上古，一宵步履入西欧。
月明笼绣双栖翼，雨暗重衾独自眠。想得秋期天上迩，玉绳犹隔绛河边。
玉膏清泠瀑泉水，白云溪中日方此。后今不见数十年，鬓发颜容只如是。
看花宫使银铃马，飞鱼绣服盘阶下。斜寻金弹走冰坭，芳塍日冷都城夜。
穷年阙雨谩悲歌，喜见凌晨雪意多。天上乱花初剪玉，楼头密影已翻波。
今朝腊月春意动，云安县前江可怜。一声何处送书雁，百丈谁家上水船。
新篘半熟瓮头酒，小摘微黄叶底梅。尽日北窗听雨卧，任他们巷长蒿莱。
东土西天一幻缘，先生古佛岂其仙。攓蓬指处无生死，勘破髑髅未兆前。
百尺飞泉晴亦雨，四时阴穴夜吹风。莫将俗驾污仙境，明日红法在眼中。
新青染偏金堤柳，废绿羞开玉树花。今代离宫呈气象，六朝荒址满桑麻。
十年不见彭宣面，一纸初通伯玉书。天上麒麟方耀彩，山中猿鹤正潜居。
皓首相逢意气殊，谁知大雅在菰芦。客星起色当东辅，碣石雄谈入太湖。
六纛双旌万铁衣，并汾旧路满光辉。青衫书记何年去，红旆将军昨日归。
是日都人看洗象，立马万骑车千辆。曼延蹴鞠罗岸旁，吹角鸣钲沸川上。
自下羊昙华层泪，每安杜甫草堂贫。灵床寂寞琴弦断，絮酒南州只一人。
天边鸿雁春寥廓，海畔蛟龙昼曲蟠。南斗尺书招隐意，白云丛桂几攀翻。
社稷将颓行有徵，弊端屡出鄙贪生。权凌国法律虚置，理小金钱义欠平。
浮花浪蕊自纷纷，点缀梅苔作绣茵。独有猗兰香不歇，可纫幽佩系余春。
师克由来在协和，萧王兵马固无多。谁知大敌昆阳败，却笑前朝困楚歌。
年时行处尽羊肠，便值花开懒举觞。念子何由甘隐遁，累人毕竟是清狂。
远道迢迢蝴蝶梦，旧涯历历凤皇城。群公奋翮青云上，应笑扁舟万里行。
满目创痍困待苏，乞邻将伯赖相扶。失家纵有流亡苦，得粟差无冻馁虞。
乍见飞鸿海上来，鸣声嘎嘎落江隈。诗传摩诘怀僧璿，字寄长源忆懒煨。
绝学已生真定慧，说禅长笑老浮屠。东坡若肯三年住，亲与先生看药炉。
十姓胡中第六胡，文章官职胜崔卢。暂来关外分优寄，不称宾筵语气粗。
西风绝境抚孤松，千里川原四望通。但怪林梢看鸟背，不知身到碧云中。
苦热输金莫市凉，鱼龙枯瘁麝无香。天心泯泯司含垢，众口嚣嚣类鼓簧。
树影便为廊庑屋，草香权当绮罗茵。阶前一片泓澄水，借与汀禽活紫鳞。
淡烟白浦月黄昏，倚遍阑干空倚门。接翅定思云外侣，偷栖应望水边村。
生前何事苦收身，身后浮名底样荣。只得太湖三万顷，与君亭下作真清。
锯屑霏谈涉往今，濡毫洒纸掞词林。听歌鹿野三章后，帐下龙门九曲深。
著手条枚成老树，庞眉荆布供吟笺。慰情今岁屠苏饮，椒酒诒孙作卺筵。
相去几年今与古，睢阳几人朱与紫。嗟哉二子独有名，义烈乃能长不死。
曾读茶经如读律，一物不备茶不出。未论煮瀹应节度，第一收藏在坚密。
安州得祸闻人说，荆莫上功惟我知。三十三年旧寮友，朔风吹泪读残碑。
西施浦头鸿雁声，苧萝山下于菟行。前村路暗愁未到，回首海天秋月生。
乞得清朝一病身，杖藜归去老山村。室庐旋筑新椽就，松菊犹寻旧径存。
告我曾知埋金事，笑指青山为钱虏。韬光敛晦已多年，有时隐现若将睹。
从来生计托鱼虾，卖得青钱付酒家。一醉不知波浪险，却垂长钓入芦花。
姑射仙人碧玉家，一泓秋水托轻纱。常缘养病兼锄药，偶罢烧香为护花。
清净眷属千五百，无日不闻钟磬音。阎浮提中大福田，莲花会上菩提记。
江水悠悠泛画桡，东风何处不魂销。春归万里无消息，又过垂杨旧板桥。
求猿句寄山深寺，乞鹤书传海畔洲。闲与先生话身事，浮名薄宦总悠悠。
谁言高树独靡阴，六月凉风自不禁。相对可能无一语，含毫为调水龙吟。
山寒藏雪生云湿，风送飞鸥过水迟。却笑偷閒得忙事，自寻邻叟问钩丝。
霁虹解缆动江声，风不随人舟易横。咫尺青泥含淡月，何时相对话平生。
每怀仙境到无缘，绿暗红稀又一年。棚上雪香棚下客，暂时分得橘中天。
当时计拙笑将军，何事安邦赖美人。一自仙葩入吴国，从兹越国更无春。
龙虎榜中当擢第，麒麟阁上合封侯。功名未入男儿手，谁肯甘为郡督邮。
棋局随空破碧芬，上方剥吸下方闻。方圆变化知多少，笑杀先生洞里云。
结绳以后费经营，体制于今几变更。不识何尝非快活，好奇未免太聪明。
苍苔一径妙通幽，老柏浓阴古屋留。继美香山谁署额，曾传九老集名流。
灶户炊秔香似乳，山童切饼细如丝。黄鹂衔得春愁句，玉管吹成杨柳枝。
僧老经时不出山，法堂延客未曾关。心开宝月婵娟处，身寄溪云出没间。
长剑气横霄汉外，飞泉影落画图间。自怜懒作朝阳客，访道寻真日往返。
衰年淡食当膏腴，不为闻韶味有馀。定有迎门惊骨立，可须蓬语及河鱼。
滚滚珠江水尽冤，巫阳不下复何言。亡胡天意终宜验，思汉人心信不谖。
吹来细软晚风柔，到处秋光招我游。江上青峰湖上月，替侬扫尽别离愁。
一带棠梨隔市氛，踏青人似赏奇文。金迷粉醉消长日，草暖灰飞吊野坟。
南方宝界几由旬，八部同瞻一佛身。寺压山河天宇静，楼悬日月镜光新。
青云岂易量他日，黄菊犹应似去年。醉里未知谁得丧，满江风月不论钱。
杖藜宁问路何之，应客山童午未炊。不谓故人能枉驾，自怜犹愧子云奇。
终日行山不出城，城中山势与去平。万家市井鱼盐合，千里川原彩错明。
虚名到底将安济，涉世而今不厌贫。白发相看老兄弟，暮年同作太平人。
霄汉当年把绣衣，载持斋钺建侯圭。春城月淡铜梁北，夜柝星沉玉垒西。
楚山春阴谁复数，朝朝出云暮暮雨。高唐恍惚信有神，晦明代谢今犹古。
旧藁如山应有误，老夫於世本无求。一犁春雨平生事，莫与诸公作话头。
爱汲清深临石井，不辞淡薄倒银瓶。客来应笑痴狂甚，壁上烟峦兀自青。
瓣香及物何神速，咫拜瞻天只备诚。小待为霖三日足，灯宵又放十分明。
怀古心情独倚楼，荻花枫叶满江秋。地雄吴楚东南会，水接荆扬上下流。
宜城酒熟花覆桥，沙晴绿鸭鸣咬咬。秾桑绕舍麦如尾，幽轧鸣机双燕巢。
千骑远征夔子国，百篇还赋杜陵诗。虎牙突兀撑空出，恰似云开衡岳时。
河桥分手惜匆匆，数载悲欢事不同。至戚已从生死隔，故交惟有梦魂通。
潮来潮去高复低，日升日落朝旋暮。春风却是最温馨，教人不可等闲度。
文学开先企子游，吴中才美不胜收。虞山留得先贤冢，常有龙光贯斗牛。
昔年白笔惊人凛，今日清风过岭寒。直指近来新有例，出疆回使侍金銮。
佳丽金陵美自昔，留连想见豪华日。临春阁上管弦多，结绮楼头歌吹溢。
撚玉搓琼软复圆，绿窗谁见上琴弦。慢笼彩笔闲书字，斜指瑶阶笑打钱。
鹭鸶各自有食邑，长恐诸侯客子来。一鹭忽追双鹭去，穷追尽处始飞回。
北山输绿涨横陂，直渐回塘滟滟时。细数落花因坐久，缓寻芳草得归迟。
駸駸羽骑历城池，帝女楼台向晚披。雾洒旌旗云外出，风回岩岫雨中移。
山色浅深秋泼黛，田毛上下晓披绵。天公莫遣霜如雪，赤子嗷嗷要解悬。
出休连日似山郎，坐有蛩毡沐有汤。缸面酒华随日转，琴中松韵共风长。
为云为雨定成虚，醉脸笼娇试粉初。举国春风避姚魏，换胎天质到黄徐。
总角承颜赖击蒙，后生因识古人风。忘情自到羲皇上，盛事多谈庆历中。
肉割鹭股竟何补，书凭雁翼惭虚辱。退之方急一箪食，少陵徒思万间屋。
窗摇细浪鱼吹日，手弄黄花蝶透衣。不觉春风吹酒醒，空教明月照人归。
一剑仍霜十四州，鹳鹅千队肃清秋。毋烦更借君王箸，见说新添海屋筹。
元舅年过八十馀，发如皎雪颜如朱。迩来谢兵奉朝请，出入特许乘安车。
我无置锥君立壁，舂黍作麋甘胜蜜。绨袍不受故人意，药饵肯为儿辈屈。
十里遥瞻白板门，数家烟火自成村。等身著作存诗卷，乱世功名付酒樽。
长安市中多美酒，一斗财当三百钱。堪笑书生消几许，有钱十万醉经年。
历聘空寒六六天，更来洗耳听春泉。迅湍激石浮清磬，悬溜行沙写素弦。
数杯茗饮沃羁怀，消尽酲醲爽气来。若使伯伦知此味，宁夸酒后不闻雷。
老翁看花心已疲，数负十分金屈卮。君今年妙言语便，爱酒惜花诸事宜。
赤云决胜三边壮，白日褰晴五谷丰。六十州人开寿域，碧幢一笑与民同。
久叹徊翔淹禁阁，方欣良直赞清朝。前篇谩约林泉访，祗恐群公赋反招。
莱子旧衣增刺绣，阳城新例有封章。疏庸滥逐门生后，驻马离亭尽一觞。
空阶重叠上垣衣，白昼初长社燕归。落尽海棠人卧病，东风时复动柴扉。
前守诸公方略偏，藩篱漫浪耳目前。版图之地半腥膻，恬不复谁余百年。
参云台树寒阴直，照日旌旗暖影斜。遥想铃齐无别事，只缘风景费才华。
五对牙旗十马排，军中争羡坐营回。侬今富贵何由得，解背胡庭入汉来。
四望平川独一峰，峰前潇洒是莲宫。松声竹韵千年冷，水色山光万古同。
苏门长啸谁能和，赤壁成功顾已迟。当日唱酬谁复与，皆云骥子好男儿。
窗明笃耨朝烟细，榻静籧篨午梦残。更问前生李居士，南行今到几人间。
宛转双龙血未干，闲逢老马步阑残。莫夸玉勒金羁事，见说人间行路难。
著述归来又等身，蓬瀛沙碛等前尘。常将治乱悲千古，不负科名有几人。
玉律潜符一古琴，哲人心见圣人心。尽日南风似遗意，九疑猿鸟满山吟。
六品官资叵厌卑，高怀自不入时宜。却寻清渭归垂钓，犹向钧天忆射麋。
小堂秋气不胜寒，待得人眠月巳残。灯下剪刀声未放，窗前指甲响轻弹。
青蕊重阳不堪摘，重阳已过菊方开。不将时节较早晚，且折霜蕤浸玉醅。
山明残雪当松坞，岸断斜晖射石矼。愧杀会稽王子敬，过门未遂此心降。
高楼南望一伤神，霭霭东风万里春。地阔山川围白日，天低观阙近浮云。
身閒日日日高眠，疏牖开於叠嶂边。巨竹拂云知地力，细泉鸣玉自天然。
饭罢蓬瀛屧响廊，薰风啜茗倚绳床。草荒老氏藏书屋，山绕王家避世墙。
山色只于閒里好，风波不似向来深。人间桃李栽培满，换得溪南十亩阴。
劝君且学充其科，殿前笔陈挥长戈。锦标夺取献天子，宠禄及亲荣耀多。
宅相真成珠在侧，冷官休叹坐无毡。作诗勿谓今余事，更下工夫继玉川。
人居玉府真仙格，地占钱塘最物华。见说江湖堂更好，烟波清兴浩无涯。
歌诗翰墨成渊薮，篆籀鸟迹杂科斗。钟王笔法鬼神惊，晋唐绘事无不有。
祭酒今为天下师，帝尧苗裔汉官仪。文星光照银潢水，流到人间万派奇。
三纪修行箬笠僧，布衣褴褛发鬅鬙。邑人与卜幽栖处，象法能通最上乘。
茂林脩竹未成往，游目骋怀聊自欣。畅叙幽情有齐契，一觞一咏细论文。
取义成仁早镂膺，流言何待止金滕。但看三事宣天下，耿耿孤忠已可徵。
豢石泓泉媚浅沙，孤根蟠窟养清华。细看六出瑶英小，檐蔔分明是雪花。
野心曾引圣言释，流血岂无真理铨。诺诺小民供派用，豆萁豆角任相煎。
世道岖岖似马鞍，一番歌舞一番酸。壮时踏遍尘间迹，老至方知始末端。
酒颂日吟闲闭园，杯壶历历作篱樊。狂夫仗智为承摈，吾摈反求吾指门。
斩蛇一剑起江南，杀到承平意未酣。显戮股肱到狂矞，雄夸扩廓是奇男。
家在闽山西复西，其中岁岁有莺啼。如今不在莺啼处，莺在旧时啼处啼。
秺侯世世袭蝉冠，庾氏人人筑将坛。但见门中俱贵盛，谁怜陛下最孤寒。
怅卧新春白袷衣，白门寥落意多违。红楼隔雨相望冷，珠箔飘灯独自归。
流血可堪壤土赤，救焚何补羽书驰。长城此日真凭寄，为靖妖氛报玉墀。
校缗税亩不妨闲，清兴自随鱼鸟间。知君此去足佳句，路出桐溪千万山。
生平苦忆左莱州，谪去龙沙万里流。按曲能传中散调，遗书应耻茂陵求。
行云永绝襄王梦，野水偏伤宋玉怀。丝管阑珊归客尽，黄昏独自咏诗回。
满匣冰泉咽又鸣，玉音闲澹入神清。巫山夜雨弦中起，湘水清波指下生。
风剪梧圭欲晚秋，溪光山色称欢游。联翩云水宜搜异，俛首阎闾耻溷流。
后车不鉴前车覆，青史纷纷过还续。唐虞世远将奈何，人似昭陵君亦足。
秋驱雁至至犹稀，且馔新笋理旧衣。蟹为龟蒙何惜死，鲈非和翰且休肥。
山东李白似刘伶，投老归来酒半醒。天下三分秋月色，二分多在水中亭。
流散长宵何代梦，淹留乱国故园情。芳韶覆水吟思旧，新涕那堪海上倾。
先生文价沸三吴，白雪千编酒一壶。吟去星辰笔下动，醉来嵩华眼中无。
相违无奈帝城垠，扑面流尘似水云。酒兴半生过阮籍，乡情终日仰番君。
漫园故址辟南隅，刘墓为邻德不孤。池鸟相参增化境，酒酣泣下感唏吁。
岩壑林泉堪骋怀，一毫未塞畅灵台。渊明归赏东篱菊，君复坐痴西子梅。
送君策马此中行，秣陵遥接石头城。愁来满引金陵酒，莫听秋风淮水声。
偶尔寻幽上翠微，游人啼鸟似前期。花间行印露沾纸，山下放衙云满旗。
慈恩柿叶剡溪藤，俗嗜纷纷那足数。何人喜事翻新制，林下风流微近古。
感旧抚心多寂寂，与君相遇头初白。暂夸五首军中诗，还忆万年枝下客。
离宫划开赤帝怒，喝出六龙奔日驭。下土熬熬若煎煮，苍生惶惶无处处。
雨歇空阶净绿苔，西风凉气满楼台。鸿飞远渚知初到，燕别明年约早来。
宣室鬼神徵贾谊，太常礼乐属孙通。下臣有幸逢熙事，散作恩波四海同。
白日迟迟常不晓，浮云飞过长空杳。梦魂泛尽水中萍，血泪滴枯庭下草。
君家三秀立分鼎，太阿觉群锋更颖。吏行鹜閧尘坌，寒露玉壶琼光炯。
横塘水满云千亩，翠陌春深雨一犁。自愧车尘多仆仆，轻风难蹑武陵溪。
青天赤日水如汤，车马飞尘百尺长。望岁人人忧旱魃，舞雩旦旦待商羊。
走遍人间老更穷，强寻一笑与谁同。簿书衮衮呻吟里，歌舞纷纷困睡中。
左家娇女字莲仙，累我閒情赋百篇。三月富春城下路，杨花如雪雪如烟。
风生凡腋天颜近，春入仙洲昼漏长。拭目训词成饱德，共瞻云日仰陶唐。
仙桂引香蟾兔近，客槎乘便斗牛低。乡英上合中兴将，闻道天门榜已题。
穷山荒僻人罕顾，子以一身千里来。问子之勤何所欲，自惭报子无琼瑰。
从来燕赵有奇人，墨色书香识立君。始信新知缘古道，风人雅士总倾心。
曾闻子季移家处，小阁云深手自关。良常不隔神仙宅，秦望犹传大小山。
水与高崖有底冤，相逢不得镇相喧。若教渔父头无笠，只著蓑衣便是猿。
客中日食三斗尘，北去南来了今岁。暂时亭中一杯酒，与兄同宗复同味。
一从炎暑变秋风，识破维摩色想空。岂有三乘无尽法，尚怜孤艳十分红。
古来豪士重感概，车下未乏宵衣征。出处任天幸无苦，有如此水吾其行。
谁知闻见总不逮，咫尺不到山灵嗤。坐久凉月出东岭，山风不动龙吟迟。
红旗影飐角声喧，南海牙高留后尊。秋至将骄谁出岭，日高人沸一开门。
东西江海相后前，中岭飞惊得栋宇。欲寻草香踵行迹，挟纩弥温日加午。
剑白灯青夕馆幽，深杯细倒月孤流。看花如雾非关夜，听树当风只欲秋。
区分群象布淳化，囊括二仪怀至仁。算数不能穷寿量，南山苍翠镇长春。
江上小楼开户多，蜀侬解唱巴渝歌。清江中夜月如昼，楼头贾客奈乐何。
不复当年端正楼，多情犹问故宫游。山川不改繁华尽，须信人生一世浮。
凡我同盟鸥鹭群，既盟之后亦幽欣。山中芝术香堪煮，鹤未归来空暮云。
我肯尾书干木纸，人饶首著祖生鞭。金銮何日商风雅，伴直能呼孟浩然。
长信江山流水远，那堪风雨落花深。边庭独下灯前泪，愁听胡笳杂暮砧。
摩诘仙游五百年，画称雪渡未能传。只因曾入宣和府，珍重令人缀短篇。
文园避事心长笑，天禄讎书鬓渐新。帝念河渠在封部，物缘经义委名臣。
两鬓萧萧不耐秋，兴来今日谒公侯。舞余燕玉锦缠头，又著红靴踢绣毬。
逐鹿兵还郊鼎移，故家风节似君稀。山河百二还真主，泉石东南隐少微。
维摩丈室无人到，散尽天花结习空。犹有一枝秋色在，明窗净几胆瓶中。
玉烛调时钧轴正，台阶平处德星悬。岸廓礼绝威容肃，布素情深友好偏。
放犊晓登云外垄，听莺时立柳边桥。池塘见说生新草，已许吟魂入梦招。
伊人秋水感悠悠，鸿雁代飞难驻留。歇浦离愁常系梦，汤关别恨未曾休。
东秦西洛景相望，只候花开是醉乡。曾见玉香毬最好，樽前何独说姚黄。
交朋又得一相如，高掩虞郎行秘书。妙论析微惊我倒，诸生到眼可人无。
闭蓬绝粒始南州，我过青山欲首丘。巡远应无儿女态，夷齐肯作稻粱谋。
长吟不减白苹句，坐啸能分黄屋忧。凭槛可穷千里目，角声呜轧楚帆收。
冷落愚溪十进而，暂容车骑憩柴门。松荒顿忆陶潜隐，梅落难招宋玉魂。
石髓烟青生宿雨，蓬莱浪白浸层嵬。漫漫平路山根绝，漭漭浮峰天外来。
洞庭如海山如黛，畴昔扁舟数往还。今日因君倍惆怅，功名无味钓槎閒。
县曹逢节犹忙迫，阴雨乘秋每接连。九日欢娱异前日，几年晴霁有今年。
角巾归里旧儒冠，宦辙驰驱涉万端。杨柳碧溪春昼永，梅花白雪夜窗寒。
行遍灵岩与虎丘，洞霄双径也闲游。钱塘潮送钓台上，投老心情却自由。
九折乍惊身出险，三声独似耳闻猿。无端一事留遗恨，欠觅浣花溪上村。
老去论交嗟我晚，尊前一笑忆君欢。红莲幕下无书檄，剩寄新诗满卷看。
忆昔赏登多景楼，于今十五六春秋。沧桑劫换朱颜改，江水依然入海流。
双鸾翩翩跨元岛，月白香魂翠山杳。玉兰千载流芳馨，清风凌厉连红晓。
商山一曲似可作，出处恐笑山翁痴。不如去学赤松子，掉舌三寸为帝师。
长到清明寒食时，客怀如梦复如痴。庭空月淡梨花少，爨冷烟寒麦饭迟。
沟驶甃坚无旱潦，瓶翻筒漏饮豚羔。私家诵佛千畦稻，官帑收功万斛醪。
文体敢期卢骆并，交情惟许范张同。欲将浪迹随沤鸟，错比溪南是瀼东。
株松个竹已奇奇，那更扶疏荫碧漪。唤醒渊明千载梦，政缘泸水一篇诗。
伊昔端居寂寞滨，每于骚雅爱其人。长篇剩得斓斑锦，短句兼收细碎鳞。
一事一时能一狂，还童有术破天荒。醉投白眼假名士，味识雄诗山大王。
衡门寥落岁阴穷，露湿莓苔叶厌风。闻道今宵阮家会，竹林明月七人同。
两日风狂雨更颠，取将暖去更衣单。金罂花发关谁事，何用夜来如许寒。
尽道王门可曳裾，青山吾自爱吾庐。新年且醉屠苏酒，旧业重修种植书。
胜日叨陪玉署才，绮筵箫鼓沸晴雷。宫壶尚足传杯用，堂食初分入馔来。
木正乘春肯告劳，并持葱郁护神皋。晓风递暖何妨细，宿雨留云未许高。
松肪燎火满炉红，甖粟煎汤到手空。试问斋居守丹灶，何如醉卧听松风。
闻君家在雪边住，靠尽阑干索尽诗。只怕梅花应冷笑，清香元不要人知。
青山萝擘衣幽客，深树云来隐硕薖。六一山头深醉处，好将文字耀山河。
欣逢冷艳破冬温，更待飞霙涤昼昏。剩欲约君移酒处，小桥斜过竹边门。
九畹荒芜楚客悲，况教萧艾满当时。屈原已往罗含去，怀抱芳馨欲与谁。
弄水閒鸥争作队，哺雏归燕故冲帘。探奇选胜寻常事，斗际何劳太史占。
一段风流出自然，中和气候嫩凉天。百年心事无人会，付茅亭半吕仙。
子秀霜中色更嘉，金钱粲粲满庭阶。渊明异日开三径，端仗兹花慰老怀。
静听屐声喧夜市，旋挑灯灺酝春愁。闭关不问阴晴事，时怪玄花掠病眸。
临分强颜作笑言，上马恸哭投烟村。十年总仗旧交力，万里独怀明主恩。
小庭寂寞归鸦后，蹙损远山双峰斗。泪珠湿袖对黄花，人比黄花又更瘦。
落雪临风不厌看，更多还恐蔽林峦。愁人正在书窗下，一片飞来一片寒。
小桥一夜生春水，得意鸬鹚弄浅深。却喜东风爱颜色，细吹不遣落花沉。
洛阳城路九春衢，洛阳城外柳千株。能得来时作眼觅，天津桥侧锦屠苏。
翠华遥遥遵海道，汉家诏令不得通。外交内应俦与邺，所在州县皆望风。
烟波浩淼道途修，久矣华胥托梦游。漫笑院门持钵去，新亭何处哭神州。
洗秋雨止宿松寮，月午云开梦亦消。破晓听泉还蹴起，清光一失是明宵。
天生风月散人间，人间不止山中好。若也清明满怀抱，到处氛埃任除扫。
四海只今多战争，安得此马一敌万。络头骑出千人惊，擒戎破虏任横行。
老农欢喜自举白，俗士触缩谁飞英。如今只合谋一醉，功名富贵从浮生。
江南江北皆宜产，濠上庄生语不虚。京口旧来曾记此，纸屏流落近何如。
城竦鳌身山匝地，舟排笋柱水连天。龙吟一曲斜阳下，况是史君开别筵。
客路归时雨似烟，归来还近菊花天。寸心不到青云上，一事难成白发前。
长歌楚诵声珊珊，后皇嘉树霜丸丹。煖风细香怀晋逸，一身眷恋花竹间。
曾引双飞綵凤来，紫琼镂管上箫台。于今无复人间梦，一曲閒吹坐碧苔。
鬓丝如雪映沙鸥，烟渚风汀醉泊舟。好谢岸傍花共柳，莫将春色忌清秋。
樽前华发影毵毵，病客思乡总不堪。一自倦游三十载，那知春色在江南。
新妆才罢见人羞，曲曲青丝系旧愁。料怕倾城倾国恨，万呼千唤不回头。
雾气浑浑晓未收，不知苑外与山头。瓶花忽见花梢湿，画出春风一段愁。
所乐藩篱追尺鷃，敢言寥廓逐冥鸿。期公归辅岩廊上，顾我无忘畎亩中。
安乐窝中职分修，分修之外更何求。满天下士情能接，遍洛阳园身可游。
梅香早透胧胧月，酒坐寒侵款款霜。咏史已惊开竹素，挑灯无事话沧桑。
合浦明珠清夜泪，横槎流水故乡情。别君况有逢君处，万里青云共一天。
山崦人家半夕阳，倚墙争看骑红妆。野泉自入他州界，古碣犹存旧姓乡。
霜严宪府凛难攀，大谏风裁更领班。便殿连朝求召对，敕书昨夜又封还。
午盘堆遍地波罗，粒粒鸡心已破窠。凤尾萧疏纤子落，一肩绿箬倩蛮婆。
但有旗亭供白堕，何须锦瑟伴红妆。奚囊点检无奇句，且趁熏风污桂堂。
少时唤愁作底物，老境方知世有愁。忘尽世间愁故在，和身忘却始应休。
闲来小阜偶登临，四顾茫茫感我深。万柳迎风翻碧浪，一溪得日煜黄金。
僵雁堕鸱谁得罪，败墙破壁若为家。天公爱物遥怜汝，应是门前守夜叉。
三秋临水赋将归，几岁逢君咏采薇。宿雨尚淹回雁驿，归心先向钓鱼矶。
相逢恍然如隔世，尽洗积年离别愁。首为袖出南岩图，着鞭先我占一丘。
物象四时供野兴，图书万卷益生涯。遥思竹阁凭虚槛，下瞰章江浸晓霞。
吴中四月尚余寒，细雨霏霏怯倚阑。老子真成兴不浅，榴花折得一枝看。
北风吹雨不能晴，羸病人骑瘦马行。须发向来浑白尽，半缘忧患半多情。
解将遗事留身后，尽忘前言在耳中。杏蕊梅花俱一梦，悠悠深恨锁幽宫。
相见开怀忘岁月，因论微言鉴毫发。万壑流泉岸不枯，四时春煦花常发。
绿水成文柳带摇，东风初到不鸣条。龙舟欲过偏留恋，万缕轻丝拂御桥。
经春老病不出门，坐见群芳烂如雪。正当年少惜花时，日日春风吹石裂。
吟鞭更涉三江险，酌酒相期十日欢。幽谷兰芳通一气，滇南塞北路千盘。
脱巾愁听自钱塘，推毂欣闻出建章。六传忽从周太尉，举军争隶郭汾阳。
他山有桂老鬅鬆，好植梅旁伴槁容。着我对吟前赤壁，乞君分与左青龙。
清和时节最宜人，忘却东风已过春。犹有落花随水尽，渐看幽竹出墙新。
自本自根思化人，无花洞古不知秦。广荫数州庇交丧，真智凭谁转觉轮。
初阳台迥出烟霞，后乐园荒噪乱鸦。仙令飞升仍有冢，相公赐第竟无家。
短发萧萧日影孤，清秋行色又皇都。百钱杖厎犹悬否，片刺怀中好在无。
旌旂晓澹瑶台月，环佩春生黍谷风。莫道君门天万里，玉皇元在蕊珠宫。
春满郊原乐意融，野花庭草竞纤秾。惟余陵上青青柏，不向东风改旧容。
若知天地本同根，终不应来更问人。却得南泉亲指似，等闲花发梦中春。
倦同飞鸟投林急，慵爱蜗牛戴屋行。湖上一椽聊尔尔，扶犁权与老农耕。
对镜禅心秋涧月，放怀俗虑晓江尘。渺茫漫笑神仙事，何用金盘荐擗麟。
投老故应诸事懒，问春能得几分存。不须便作匆匆散，更把松梅子细论。
外署清郎出佐州，嘲辞不畏上山头。天中倦目迷云阙，江上归帆避石邮。
炎风踰月炽穹苍，稼穑如云已变黄。令尹为民躬血恳，神龙奋雨破骄阳。
闻君秋思满南潮，行李今晨发帝都。幕府初乘从事马，江城还忆步兵鲈。
迷楼镜屏照前后，宫钗舞袂相纷披。月中老桂冷轇轕，山河影满玉兔悲。
天女来看龙树花，空香随步惹瓶沙。烟花点缀慈云薄，韶景留连慧日斜。
日斜官树闻蝉满，雨过关城见月新。梁国遗风重词赋，诸侯应念马卿贫。
诩诩言词巷陌儿，倾心反目易安危。可嗟香尽蝶犹恋，谁谓机萌鸥不知。
频拜恩光龙铸节，屡宣风力隼横秋。二邦已见澄清效，更尽宽平缓主忧。
诸公见约往嵩前，重走新诗各一篇。摆落尘埃非敢后，访寻云水柰输先。
猱升渐上最高峰，喘汗才收语笑同。河汉倒悬行杖底，江湖齐落酒杯中。
眼睛眩晃不能视，烂如赤日凌朝霞。时有扁舟向中下，共疑来处从仙家。
江上晴云起岛山，行人长慕钓舟閒。双鸿更背湘潭去，朝尽衡阳几日还。
桃李从渠著斗量，明珠颗颗更含香。红颜不老如丹渥，笑诧南翁见未尝。
我呼邦人来踏碛，恍然如见河图出。大巫鸡卜占云吉，小巫竹枝歌转激。
康乐城西斗酒边，狭斜驱车逢郑虔。秋风萧骚两鬓雪，苍颜犹带东山烟。
饥乌远雁长追随，夜闻悲鸣朝见飞。前村鸡犬护篱落，此复何苦号其栖。
长山礲石片帆斜，小雨初晴日眩沙。回首遥看富阳县，青烟低罩一丛花。
伊谁得此邢公子，示我绿玉双连理。恍如空碧虹气垂，半隐青瑶蟾一规。
直使淮南叛谋寝，未妨冀北马群空。中兴事业须公等，勿惮危言达圣聪。
蜀国芙蓉名二色，重阳前后始盈枝。画调粉笔分妆处，绣引红针间刺时。
老嬾开编早欠伸，强搔短发照青荧。齑盐二十年前梦，尚想长廊撼夜铃。
丹雄初伏櫃方灵，万里蓬壶第一程。神室下封添夜火，金砂新浴煉真形。
生憎城里只尘埃，胜处何妨特地来。况是近郊新雨歇，可能乘兴一樽开。
寂寂苍旻夜气横，望中幽渺隐峥嵘。岩开一隙峰如堕，人近诸天星可盟。
输忠感慨由诚府，接下恩勤自意筌。月夕过从多命席，花时酬唱旋成编。
霜浓锦烂争姚魏，人巧天工轶古今。傥负寒芳延热客，郢讴群和广陵琴。
济世儒先道不贫，白袍古制搭乌巾。尘埃陌上无闲地，信是山林好著身。
水际行人绝往来，石泉幽树太清奇。挥毫对客无情意，不似黔驴背上诗。
晚花秋蔓野堂赊，不道冬园别有瓜。未遣阶苔封径合，肯缘篱竹挂檐斜。
阙足床旁折脚铛，全成人是我全成。洞庭混沌清波耳，不聒人间昨夜铃。
醉把瑶华揽子裾，莫教羌笛怨离居。上苑花枝犹若此，故园春色定何如。
三年不踏门前路，今夜仍看屋里灯。照佛有余长自照，澄心无法便成澄。
绿发柔莎碧甃连，湛如蛟穴贮寒泉。谁将宝镜遗在地，照见浮云浸破天。
佳胜东南古润州，未说丹崖与瑶岛。虹月犹窥二米家，江山不共坡仙老。
古人元不贵多技，大道由来常简易。随呵之义复何忧，知我者希方足贵。
孤城逼仄复逼仄，前山后山青欲来。市声萧条衙鼓静，惟有叱滩喧万雷。
百株种杏自今春，度夏荣枯不解匀。要看补栽新树子，荼蘼红剌絓头巾。
僧中赏隽道林支，傥有斯人见莫迟。远致高情归许掾，更知孙绰最能诗。
护径扃园意自知，百年今日是花期。昨属客过贪劝酒，僮人背折两三枝。
春暖野花装异态，夜寒山鬼泣真形。何当贡入归天府，纵使奸邪孰遁情。
花光带露柳凝烟，藏苑笙歌已沸天。有客寻春拚一醉，青楼红粉洞中仙。
语经述口犹香气，影亦消魂耐细看。今日露华浓似酒，始知身自作荷盘。
图画天然看不厌，啸歌自得意何如。茱萸醉插游丝倦，雁影参差夕照余。
印文依稀大稚字，知是王孙吮笔馀。王孙玉雪天人如，写生不数江南徐。
去时风雨客匆匆，归路霜晴水树红。一抹淡山天上下，马蹄新出浪花中。
万马无声听号令，三军奉法任招呼。圣明昼日来三接，会见康侯赞庙谟。
投荒匹马首重回，祠墓犹存梦已灰。偿得柳侯千古恨，柑香浓遍万山隈。
雪影鸿踪两渺茫，何期暂遇白云乡。羡君修到无悲喜，底事因时又感伤。
寂寂卑栖过客疏，多君翠骑惠茆庐。偏当乞米冲寒雨，不获牵裳诉索居。
不求海上千金药，且觅山中万岁藤。潘子入林亲拣得，舒翁履险力扶能。
俟河之清且拍浮，长啸青冥眼俱白。荷锸悠悠天地间，何处不堪葬魂魄。
南照微明连莽苍，峨嵋拥秀接崆峒。林僧岁月知何幸，还似支公见谢公。
我少学画中弃之，时到古斋漫随喜。好古人多识古希，不意永嘉闻正始。
生意哀怜驱羸马，道心消逝伴朱轮。烟村残野夕阳处，枉自风光画样新。
往往岩间闻伐木，悠悠潭曲见垂纶。谁怜绣服清朝彦，暂向云林学隐沦。
寒云惨淡淮南道，却顾囊钱空似扫。已无白饭养诸奴，那办青刍充马草。
民困饥寒为盗贼，却从乐处弄干戈。大都郡邑初轻视，不剪柔桑烦斧柯。
归来故乡见亲族，田园半芜春草绿。明烛重燃煨烬灰，寒泉更洗沈泥玉。
风定轩窗飞豹脚，雨余栏槛上蜗牛。旧游到处皆苍鲜，同甲惟君尚黑头。
胡来借箸谋安出，事往吹毛语太频。回首晋阳成乐土，安危当日属谁身。
曳杖经过数岁年，升平扰乱送华颠。种桑莫问山河改，得句还连鼓角传。
芳腴满中更可人，坐令莲的无精神。煮石太硬苦费齿，鸡珠自是真仙饵。
乡场如叶客如蚕，老树通巢鹊两三。今夜定知荣县雨，一天浓墨抹东南。
渔父濯缨歌鼓枻，姹女当垆工数钱。醉归不嗔无两炬，东塔巳高西月弦。
东门东渡柳青青，雨后晴澜春水生。月影流来波影碧，浪花飞起雪花轻。
千金未易买骏骨，一饭何足哀王孙。风尘拂衣且归去，高卧桐江云水村。
无心真宰初行雪，有脚阳春欲泮冰。持斧自天行郡邑，溪山随处好风清。
芙蓉影落已知秋，溅湿罗衣眉黛愁。回声荡桨入门去，明月家家秋水流。
林壑烟霞容有分，庙堂钟鼎得无缘。天池旧拜金灯了，却裹兜罗一袖绵。
嫋嫋鲜飚动远林，亭亭霭居占遥岑。渊明松菊秋容澹，仲蔚蓬蒿露气深。
谁云簪绂坐成禽，亦漫为官漫好音。身已备尝生老病，心何曾住去来今。
舒轮方满正中秋，报社神歆已降休。且共良农歌稔岁，何须明月照高楼。
失侣雁如秦逐客，畏寒花似楚遗民。每过百战疮痍地，立马西风为损神。
千分冈头一振衣，共嗟凤德卧郊扉。近锄萧艾知天意，会见朝阳露欲晞。
后学为诗务斗奇，诗家奇病最难医。欲知子美高人处，只把寻常话做诗。
晚秫还家新酿熟，溪锄试手药苗生。相看不厌壶山好，笑拂松根坐月明。
飞腾莫羡摩天鹄，纯熟须参露地牛。我亦醒狂多忤物，颇能还赠一言不。
竞渡轻桡鼓浪飞，锦标夺得辉生席。浣沙西子若穿波，画眉仙姝齐著力。
不踏清门晓鼓朝，山林真乐在朋曹。乌衣贤胄风流远，赤壁诸郎气义高。
龙冈走笔和清篇，出示珠玑寄湛然。字古意新看不足，挑灯寒雨夜无眠。
汉家英杰出皇都，携手河梁话入胡。不是子卿全大节，也应低首拜单于。
隔江遥和海山词，绿叶将阴子在枝。我亦多情更多恨，惜无人与画相思。
落花时节一樽开，知有骚坛词宿来。倜傥向推湖海士，风流旧是玉堂才。
白首书生计不行，不然秦廷效一哭。萑蒲之渚深藏名，衰服加身以死祝。
晚景风蝉催节候，高空云鸟度轩层。尘机消尽话玄理，暮磬出林疏韵澄。
坡老当年乞鉴湖，君王未肯付圭符。清名凛凛照人目，欲倩丹青成画图。
千题万咏过三旬，忘食贪魔作瘦人。行处便吟君莫笑，就中诗病不任春。
梁园寒早雪霏微，亲友将分一棹归。客舍萧条风送柳，离筵凄惨酒沾衣。
芝朮露浓溪坞白，薜萝风起殿廊寒。更陪羽客论真理，不觉初钟叩晓残。
闲来无事不从容，睡觉东窗日已红。万物静观皆自得，四时佳兴与人同。
微吟朗咏足风骚，切莫危言试怒涛。云本无心泉自洁，不因作意立名高。
海雁桥边绿水深，绝无尘土近花阴。忘机不管人知否，自有溪鸥信此心。
芡叶初生绉如縠，南风吹开轮脱毂。紫苞青刺攒蝟毛，水面放花波底熟。
金马玉堂如弃瓦，投食狎鸥雕栏下。回首海上本无机，古来敌国舟中者。
歇马津楼望禁城，凤凰宫殿郁云行。游人尽醉新丰酒，野树群飞上苑莺。
白发衰翁七十余，尚劳轸记特驰书。知无仙骨能骑鹤，喜有残骸可跨驴。
山名仙掌足盘桓，未醉黄花半日閒。更上一层高着眺，此身拟可透天关。
寂寂荒坟一水滨，芦洲绝岛自相亲。青娥已落淮边月，白骨甘为泉下尘。
契阔难逢笑口开，溪云山雨首频回。未能千橘为身计，尚笑三槐待子栽。
挈身归卧万山中，多谢灯花夜夜红。老病面颜开鼓色，雪霜天地转春风。
荷笠腰镰醉里回，和衣卧处息如雷。定无门外催租吏，赢得柴荆日晏开。
山上行人如冻蝇，西厓日出澹青荧。太阴积雪草木缩，留得孤松长茯苓。
温柔乡里唤春回，低唱樽前肉作台。判取明朝都醉杀，解酲一笑有人开。
伐木清哦癖在肠，握筇苍磴履重霜。玲珑堕壑乳泉响，萧瑟到门松吹香。
帝景相将会玉洲，月真层观紫云浮。掣开三八黄金锁，无极虚皇在上头。
树老心空鬓尚青，风流天赋与多情。任他兵火交摧挫，劫后犹堪庇燕莺。
几夜音容随梦散，半生菽水与心违。若教化得辽东鹤，莫待千年及早归。
闻说桃源何处寻，披图想像重沉吟。锦云霭霭藏蓬岛，红雨纷纷落树林。
骏马不用换美妾，名酒不用博凉州。霜天饮酒骑马出，驰猎蹴蹋川原秋。
三千女弟怜红拂，一种相思托素蕖。异域飘零卿与我，可能濡沫似双鱼。
今年花发积水潭，接天云锦红酣酣。青山窥人出港北，白鹭导客过溪南。
宜教侧帽穿花过，更好敲门趁月沽。谁似陶潜最潇洒，篮舆归去不须扶。
心慕孟轲潜养浩，年过蘧瑗久知非。随时觞咏聊同乐，全胜区区竞巧机。
想见苏耽携手僊，青山桑柘冒寒烟。骐驎堕地思千里，虎豹憎人上九天。
郎恨妇人易衰老，妾亦恨深不忍道。看郎强健能几时，年过六十还枯槁。
屈子当年赋楚骚，手中握有杀人刀。艾萧太盛椒兰少，一跃冲向万里涛。
化工妙手开群木，酷向海棠私意独。殊姿艳艳杂花里，端觉神仙在流俗。
年来双鬓二毛侵，壮气蒿莱感不禁。千古江山阅兴废，六朝城郭几销沈。
枫林叶落冷吴江，倔强黄花气不降。战捷西风三百阵，迩来消息在南窗。
枫落河疏秋渐老，河倾斗转夜将分。书生老负功名志，醉里长歌强一欣。
一片清虚太极心，浮云流水世情轻。有生已作无生计，未死先求不死名。
周家双井名最久，华萼堂深介眉寿。天章奎画动星躔，大册高文垂宇宙。
夏迪画松得松趣，个个乃是廊庙具。贞固不特凌雪霜，偃蹇犹能吐烟雾。
心非理义乌能悦，道胜纷华是故肥。独坐钩帘心语口，回头四十五年非。
南国莼鲈哀旧事，东山霖雨待新秋。长风短笛一回首，黄海涛声夜不收。
得尔真成炼石才，突从平地吐崔巍。流觞恰自兰亭出，瀑布如分雁荡来。
圣主亲郊肸蚃通，风恬日霁作春容。好从辇路听清跸，却向深山把瘦筇。
山眉淡碧月眉黄，不落人间得意场。六月将秋仍病暑，绿蕉斜种两三行。
忆昔丁年力战文，旁吞强敌若无人。乡书果在诸生上，二子今谁蹑后尘。
为国先须班马政，蓄储专以备兵戎。近来贵室豪家子，金勒雕鞍纵侈风。
花时已是过重阳，翠干重开满地黄。不为晨晖借颜色，要将晚节看芬芳。
琼瑶万仞中天台，珠宫贝阙参差开。灵风响下碧虚里，连翩鹤驭仙人来。
天公息我半生劳，寄傲江湖亦足豪。淡尽月痕知夜艾，飘残桐叶喜秋高。
人困疮痍思按节，家传韬略试登坛。祖筵正及黄花候，珍重离觞一共看。
万松排立撑云表，虚籁生风秋月皎。了翁安在不可呼，雪鹤飘然下林杪。
洞天名籍知第几，洞口诸峰苍翠堆。雕虎啸风斤斧去，飞廉吹雨晓烟回。
近来无奈牡丹何，数十千钱买一颗。今朝始得分明见，也共戎葵不校多。
槛内玻璃隔浪寒，偷生暖阁得悠然。多歧世路车龙寂，无侣琼楼雪豆鲜。
我翁久驾白云归，谁宝冰绡一旧枝。疎影暗香浮戯墨，光风霁月惠仙姿。
我自般溪移历下，君从汝海到东原。东原历下风烟接，来往时时得细论。
仁老胸中有雪月，画出梅花更清绝。鲁直嗅之嫌无香，幻出江南烟水乡。
大厦如倾要梁栋，万牛回首丘山重。不露文章世已惊，未辞翦伐谁能送。
春树鸟鸣圆似筦，夕阳驼影兀如山。醉鞭缓缓吟归去，灯火城东未掩关。
豪吟今古双词客，浪迹乾坤二草堂。春树满溪花满院，攀萝倚石为谁狂。
渐觉人心望息兵，老儒希觊见澄清。正当困辱殊轻死，已过艰危却恋生。
杜陵评书贵瘦硬，此论未公吾不凭。短长肥瘦各有态，玉环飞燕谁敢憎。
浦阳山深尚春浅，桃李才蕊花正梅。子时过我值讼简，花下一饮将百杯。
挂上罗丝一丈柔，槎枒瘦树老墙头。不遮风雨不遮月，怨汝冬时爱汝秋。
绿阴如水逼人清，隔叶黄鹂坐久鸣。一个树根非八座，白头箕踞有谁争。
山阴境中寒雪飞，山川明秀见应稀。严威不贷乘兴棹，馀彩并入繙书帷。
有名如合称聱叟，无梦焉能卖直钩。他日相随鸥鸟外，短篷烟雨醉懵头。
功名路绝官奴侮，仕宦交疏父老亲。剩有此心堪自信，焚香夜夜告明神。
环溪陈迹几如扫，鄂渚遗文散不收。访旧九京无起日，临风三叹不能休。
千骑森森响铁衣，日上铜环四扇扉。何妨指点银瓶索，直须倒著接篱归。
野色宽围四缭墙，一穿林径百忧忘。浓花细草青春半，语燕游蜂白日长。
峙粮备岁蜂开户，坚壁防春燕抱关。不被东风相鼓弄，苍波依旧日鸥闲。
民彝亘古非芜没，学者如公好器资。缓辔徐行逢九轨，可堪倏忽九原悲。
北入单于万里疆，五千兵败滞穷荒。英雄不伏蛮夷死，更筑高台望故乡。
甓社湖平荡远烟，晚来一路送鸣蝉。不随西树斜阳尽，唱到天东月满船。
世乱且同吟啸乐，时来终快扫除心。天寒况是开炉近，应有佳人赋藁砧。
方更仲律清和节，正是南讹化育时。无限元元齐歌舞，恤刑新诏下天墀。
不信鳄鱼还作恶，只应泉水便名廉。殊方风土须珍重，莫为溪山久滞淹。
过客时时耳属垣，倚天翠壁亦何言。欲知悬径歌危甚，看我青苔天面痕。
虚声浪漫盈天下，急景奔腾过日中。万事可容着心力，迩来诗句亦匆匆。
千山红树万山云，把酒相看日又曛。一曲骊歌两行泪，更知何处再逢君。
悄如枯禅坐瞿昙，霓旌羽葆来毵毵。世情冷暖异荣朽，道眼看来两何有。
拾遗白发有谁怜，零落歌诗遍两川。人立飞楼今已矣，浪翻孤月尚依然。
今我不来将五年，苔花菌叶益明嫣。月华此夜开尊坐，鹤瘦当时乞石眠。
悲秋欲赋情难极，忧国忘言酒细倾。高卧东山岁将晚，何如一起为苍生。
坐隔谈锋终日笑，碑封丹迹几回开。孤舟莫负秋来约，同到崖门白浪堆。
平揖天风一望来，苍崖万仞两分开。是中猨鹤亦难得，只有龙云相往回。
春归花草蜂寻侣，巢寄檐楹燕语朋。貂敝不禁寒料峭，客愁惟藉酒凭陵。
趋寺松杉夹径栽，解鞍流憩得莓苔。尘昏金篆牌犹挂，灯暗纱笼殿不开。
隔窗烟淡白云低，一霎清风雨若丝。身在巴山图画里，好看碧水涨秋池。
松露一滴酒一觥，醉看衣影松枝横。风斜激影作云片，吹上瑶坛鹤背青。
惊栖何日能归雁，灵异当年任照犀。万境尽从心上化，静参飞跃悟端倪。
遐僻全无闺教钳，天真烂漫未遭嫌。海南妹子青椰汁，眉眼含饴笑靥甜。
先生笔力吾所畏，蹴踏鲍谢跨徐庾。偶然谈笑得佳篇，便恐流传成乐府。
胸次包天烛九垓，正须博大济时材。朝从碧落搏风角，暮泛灵槎出斗魁。
绣锦传来五色丝，翔鸾翥凤粲离离。知公头白丹心在，况是文章老不衰。
春花如此将奈何，白日虽迟终不住。莺歌蝶舞两矜春，见我长嗟亦飞去。
绿柳阴中显柘黄，路人争说是君王。只为荐新供寝庙，水边终日打鱼忙。
一簇林塘隐者栖，天然画出武陵溪。循墙流水湾湾曲，匝屋桃花树树低。
真逸岂因明主弃，圣时长和野民歌。一自扣舷惊夏统，洛川云物至今多。
黄风北来云气恶，云州健儿夜吹角。将军按剑坐待曙，纥干山摇月半落。
间关百战佐中兴，料敌行师妙若神。可惜罹谗终恨死，伤心不见白头亲。
孤舟摇荡出风涛，涉水登山也自劳。乞取生绡图四景，卧游容我醉松醪。
萧衣无柰客愁多，日饮那知酒有戈。松径崎危羊石卧，筠筒屈曲虎泉过。
岩深树气埋苍雾，峡窄江形束素波。自问一春行役苦，带环移眼奈衰何。
非关策士藏青幕，自是经生在绛帷。彭蠡湖中好传雁，滕王阁上合题诗。
朴是头禅无伎俩，一句分明如扑相。客来只是叫担板，不知的当谁担板。
青山万里静散地，白雨一洗空垂萝。乱代飘零余到此，古人成败子如何。
昨夜山中宿雨晴，白云绿树最分明。茅堂早起无他事，去看溪南新水生。
冰壶见底未为清，少年如玉有诗名。闻话嵩峰多野寺，不嫌黄绶向阳城。
闻君感叹二毛初，旧友相依万里馀。烽火有时惊暂定，甲兵无处可安居。
今朝生日岂须论，老去难酬父母恩。惟有海南香一瓣，直教薰炙遍乾坤。
莫测冥冥定舛乖，亨途星斗隔天涯。千金进出皆幻梦，一局输赢尽洗牌。
苦将蕊气相牵引，若对华灯不自持。应似西江明夜火，馆娃宫里醉西施。
西湖歌舞自千秋，有人又罪理想国。早知理想非吾事，举国一梦固已则。
奉命巡灯逢夜雨，随人采草踏山丘。此情可待成追忆，只是今吾未白头。
忠臣多快奸臣愤，天意人情可奈何。安得皋夔能致主，早闻尧舜复赓歌。
雪满前庭月色闲，主人留客未能还。预愁明日相思处，匹马千山与万山。
异时文席许论诗，三载江湖读楚词。自笑酸寒无好语，少年仓氏独相知。
小窠梅树太炎新，先为东风觅得春。後日千株空玉雪，如今一朵许精神。
东村四面禾黍稠，欲下未下惊呼俦。牛羊上山鸡犬睡，翩跹蹙步来相求。
牯岭街上称繁盛，士女摩登接踵行。一食万钱奚足怪，中西百货夸争荣。
手把东溪处士书，攲眠湖上小僧庐。生憎人作侍臣看，自喜身今客子如。
情交似水何妨澹，世味如盐不厌咸。自笑近来吟骨瘦，烟花那得尽肩担。
绣被夜歌青翰楫，绿波春飏紫茎风。尘曹未窃江湖号，携手兰干早晚同。
大风吹倒水红楼，儿女英雄为尔愁。人比山中赤松老，令逢园里绿杨秋。
劳劳各为百年身，草草旋成一聚尘。借问煎熬催白首，何如潦倒醉青春。
陌上春风破酒颜，马头珠络响珊珊。归来院落已深夜，满地月明花影寒。
四神鼎内堪逃死，五色浆中可返魂。世上蜉蝣能几许，莫将财色败元根。
著手成春任意栽，未花移种到花开。移家家具无多少，却带寒梅百树来。
楚尾吴头冠帝京，六朝歌舞尽升平。秦淮水好缘脂粉，建邺宫峨岂石城。
阃歌整暇化清夷，笑把宗师正印提。绣腑文章开胜馥，锦桃李烂成蹊流。
雨出郭门聊一洗，日从原口便相随。振衣直上千峰顶，却寄金山长老诗。
我世君家居里同，异时德邻饱过从。论文高摘屈宋艳，结交远蹑管鲍踪。
万叠残云渡晚照，千章古木发新阴。飘零未忍疏杯酌，欲醉翻嫌酒满斟。
频年清镜点吴霜，回首燕京道路长。千里不辞冰雪劲，一官耻为斗升忙。
谁壅残贼援天下，璧水虽荒道故存。寄语并时韩侂胄，莫将太学当南园。
飞鸿归尽燕将还，亭院深沉人倚栏。斜搭秋千寒食雨，已黄柳柳暮春寒。
青深秋水何堪负，黛远春山尚待描。纸伞低斜曾记否，褰裳怕过断栏桥。
世间何事最殷勤，白头将相逢故人。功成名遂会归老，请向东山为近邻。
金地布时黄鹤下，化身现处赤乌来。如今只履西归去，又见天花一叶开。
宋鼎航迁播岭南，君臣曾此序朝参。笙歌间作鱼龙听，俎豆兼陈蛤蜊甘。
暗惊渊实丘夷事，枉作书痴传癖人。辛苦湘累辨兰艾，庄生齐物等埃尘。
竣事觚坛万玉趋，缤纷密雪告休符。云随太极飞晨盖，天在浮黎大宝珠。
兴来文阵千军扫，醉后谈锋一座倾。已许春风来过我，从今日日听严程。
东风漠漠日迟迟，庆集薇垣宴语时。万里新承金马节，一尊同醉故人卮。
蛮触纷拿室未虚，心知惩忿欠工夫。腹须空洞方容物，事过清凉已丧吾。
三年客里寄行藏，摇落秋深感异乡。久敝黑貂惊岁月，渐疏白发老风霜。
鹤台道民掩柴扃，雁门才子宿寒厅。恰有金华一樽酒，且置茅家双玉瓶。
谁请衰羸住北州，七年魂梦旧山丘。心清槛底潇湘月，骨冷禅中太华秋。
莫望乡关起愁色，胜居沙漠惨离颜。桂娥应恨无佳句，不识幽人到老閒。
杖头挑取一壶春，要使朱颜日日新。何必稽山寻贺老，风流俱是谪仙人。
门堤平野突崔嵬，幔屋深林石磴回。盛世行藏吾学圃，异乡天地此登台。
使君笑别赤城仙，来结山中大士缘。仙佛将何佐佳政，但当惠我以丰年。
夜掩只疑和靖宅，晓开争看寿阳妆。兰兄礬弟休相怜，斗室难为纳众芳。
寒砧万户月如水，老雁一声霜满天。自笑栖迟淮海客，十年心事一灯前。
身丁近免家家喜，首述长谣句句新。预卜他时康济事，定应不负白纶巾。
山边白云闲不扫，庙前土马荒春草。山下松花龙甲光，东风古柏吹暖香。
池北池南柳对黄，翠花游幸书初长。宫娥从驾知多少，十里朱轮半日香。
置器功成佚退身，故园南望整车茵。青冥直上无余事，白首归来有几人。
堂堂大节在朝廷，名重当时太华轻。乾道君臣千载遇，先生议论九重惊。
淮南雪落云绕戍，王郎鸣鞭猎狐兔。问君本是山阴人，何不扁舟剡溪去。
授时尧典先精读，陈业豳诗更力行。最好水村风雪夜，地炉烟暖岁猪鸣。
群芳谁不让天柔，笑杀金沙敢并游。少借余妍入樽酒，真堪一斗博凉州。
太守诗成写素壁，老夫兴发思沧洲。淮南丛桂不得往，抚卷因之生远愁。
一曲赐来成别墅，百杯赢得吸晴川。可人过我谈名理，月到纱窗兴欲仙。
公子翩翩故自佳，我来空叹驹局促。抱冰嚼雪岂能清，火里芙蕖初出浴。
紫微垣里旧宾从，来向吴门谒府公。奉使谬持严助节，登门初识鲁王宫。
镜中容颜老不扬，浪求斗升助糟糠。江湖兰佩芙蓉裳，踟蹰不归愁断肠。
杨柳渡头行客稀，罟师荡桨向临圻。唯有相思似春色，江南江北送君归。
已见杨花扑扑飞，鮆鱼江上正鲜肥。早知甘美胜羊酪，错把莼羹定是非。
移去群花种此君，满庭寒翠更无尘。暑天闲绕烦襟尽，犹有清风借四邻。
穷巷萧然一亩宫，劳劳漫刺倩谁通。空翻故纸头垂白，晚对清标面发红。
尧夫非是爱吟诗，诗是尧夫自信时。必欲全然无后悔，直须晓了有前知。
春风苑路百花枝，犹记青袍上第时。喜事为君尝把酒，交情虽我亦哦诗。
光泽西来流派远，晓山东望树云长。吾先来自泉江上，音信烦君为寄将。
忙中寒食三年客，雪后音书两鬓华。岂是草玄耽寂寞，欲将文字问侯芭。
燕台芳草谁逢骏，沧海清波可濯冠。心侣鱼樵云水兴，高轩肯过一追攀。
长乐陈翁画龙手，今君法得古人多。崭崭头角欲飞去，风雨三江秋水波。
澄江小坐夕阳开，江上风烟阅几回。十载梦思儿女远，一瓯愁话海氛来。
冰作悬珠雪作团，瑶林蓓蕾不胜寒。独怜微月碧山夜，却抱芳心寄远难。
冷雨艳留芦荻岸，残霞凉缋水云槎。清霜寒露枫江晚，此是芙蓉结伴花。
把袖追欢劳梦寐，举杯相属暂绸缪。觉来却是天涯客，檐响潺潺泻未休。
张公诗社见公名，白首山城叹不平。坐客要闻新乐府，应须湓口琵琶声。
冻云舒卷故从容，遮莫闲封数点峰。风雪精神今尚在，杨溪桥畔抚寒松。
山公有马不肯骑，东西徒步足力疲。吾儿有力驾驭之，兀兀驰骤那敢嘶。
塞北虏郊随手破，山东贼垒掉鞭收。乌孙公主归秦地，白马将军入潞州。
京尘睬目厌黄埃，萧飒风棂听雨来。心似芭蕉半憔悴，喜闻蛰户一声雷。
绨袍廿载劳相恋，露醑层霄阻并携。谁念一麾天万里，秋风匹马夜郎西。
卷帘晓望云平槛，下榻宵吟月半窗。病守未能依结社，更施何术去为邦。
亭前练水细如萦，亭上君山玉作屏。林断才通吴月白，雁飞不尽楚天青。
九渊沉沉蛰者龙，云兮虽起当谁从。雷霆收声电收影，眼见闭塞将成冬。
阅世皇王去如矢，旧都犹未梦魂底。九衢车马葬氛霾，谁解低眉映窗纸。
绿鬓潜惊老境催，更怜衰病困低回。但知周道平如砥，莫问瞿唐滟预堆。
书画清高养性情，光辉文物古传今。江山代有才人出，不让前贤专美名。
彭泽公田今已废，辽东邑子半应非。津亭送别空搔首，籍在金门未得归。
碧玉扶疏自可观，花头缠锦更团圞。坐来已觉明人眼，况有幽香馥鼻端。
莲华世界何关汝，楮叶工夫浪费年。露鹤声中江月白，一灯岑寂拥书眠。
柏梁侍臣花满缨，却向烟霞怀柳亭。应怜宫苑千年树，讵念江湖万里萍。
生涯蟫蠹当随分，吾道龙蛇亦有方。今日落花禅榻畔，罪言焚尽减清狂。
閒来结驷扣禅扉，才到江头重振衣。为爱高僧花径扫，却怜王子剡舟迟。
忽闻妖彗出不虞，天子惊惶下手书。孤忠泣血悼危乱，有诏不应心何如。
去年倚策忆春残，芳草重寻翠屈盘。苔磴渐高天咫尺，岩花未老露蒙蒙。
眼底蛮花匝地斑，仙关今昔异跻攀。几行墨迹犹留壁，一片泉流不在山。
岁晚匆匆日复夜，老禅相对口慵开。梦归千里几时到，香度一枝可处来。
薄宦生涯随马足，青云咫尺隔鹓班。簪缨聚首真疑梦，泪尽烽烟一破颜。
昔别长安未裹头，如今诗句可消愁。外家未觉风流远，他日相期到益州。
龙舟大半没西湖，此是先皇节俭图。三十六年安静里，棹歌一曲在康衢。
我于两处抱饥渴，恨寄一官如束缚。周南留滞勿复论，平陆可来无厌数。
卧听钟声报夜深，海天残梦渺难寻。舵楼欹仄风仍恶，灯塔微茫月半阴。
兹图稍似少陵诗，微风吹雨出鱼儿。尺梢讵许牛涔活，远水何劳象队移。
姑射仙人玉佩环，琼箫和月上青鸾。素衣不受缁尘染，留与江南岁晏看。
竹径松斋养道机，闻将名姓寄丹扉。盈阶兰玉森相茁，绕树鹓雏始学飞。
商纣固然狼虎残，荒淫暴虐不堪看。史官亦喜稗官笔，喧泄爱憎多极端。
强因觅食卖歌舞，怨意时时露眉颊。菱湖未结鸳鸯窟，苦雨连宵妒明月。
斗室徘徊诗未成，喃喃语细不闻声。推敲未觉旁人笑，工拙先由自己评。
山腰石有千年润，海眼泉无一日乾。天下苍生待霖雨，不知龙向此中蟠。
鸟舌新柔杨柳风，流澌路转草茸茸。梅花信隔千山外，綵胜香怜七叶中。
想像规模临晋帖，搜求章句记唐诗。绿尊且喜无群饮，缃帙安能许自随。
止戈堂上屐声閒，飞盖相追杳霭间。君到定知难入眼，倚天灊霍是家山。
一暴而进非所喜，半涂之画最堪羞。茅檐紫竹窗前榻，我尚殷勤为尔留。
乱壑收云接涨澜，一天风露夜漫漫。金鳖不动涵坤轴，海月腾空万宇寒。
暖气晴娇杜若洲，沙头狂客系兰舟。采蘋多少江南女，摇荡春光不自由。
平生才业笑时髦，唾手功名晚未遭。吏隐若为酬宝剑，仙游端欲探蟠桃。
何人一舸下清溪，列壑攒峰想旧栖。不雨石林元自湿，无云山路只长迷。
我爱玉山佳树林，草堂终岁有馀阴。巢安翡翠春云煖，窗护芭蕉夜雨深。
追升杀跌炒熊牛，倏尔多空已洗筹。刮尽锱铢归黑洞，一家欢喜万家愁。
观潮阁在东溟上，有客来登自华阳。不道雪山通老柏，却看朝日上扶桑。
八极游归始欲悲，吞声岂为妒秋眉。海天风雨吾能待，谁料生桑恰此时。
巴水沄沄巴峡青，月明客泪堕猿声。眼中已识瞿唐路，剩水残山懒问名。
补天立极寄何言，媲德同归太极尊。德寿宫中康寿殿，春来别有一乾坤。
窗前暗响鸣枯叶，龙公试手初行雪。映空先集疑有无，作态斜飞正愁绝。
过处人生悔似渊，源源终古注悬泉。壶中日月留长醉，纸上乾坤易自圆。
攲枕高眠日午春，酒酣睡足最闲身。明朝会得穷通理，未必输他马上人。
快帆美满送船去，忽值高沙船不行。只道今朝风色好，不知还有暗滩生。
人静蛩喧天欲霜，不眠独自步风廊。闲看月走仍云走，知是云忙复月忙。
从此定应悬箔去，卑之且说踏槐忙。逢君客地成乖隔，相送江干问草堂。
直言时病傲宫禁，谓可立致青云阶。公行孰避蹲草虎，由径不畏当路豺。
阆风吹下许飞琼，珠作根芽玉作英。为问护花青鸟使，种将红药为谁生。
茸毡帐下玉杯宽，香里吹竹醉里看。风雪过门无入处，却投穷巷觅袁安。
春色何须羯鼓催，君王元日领春回。牡丹芍药蔷薇朵，都向千官帽上开。
鼎炉火候密推排，鍊得纯阳气上来。地户闭时骨体实，天门积渐自然开。
今朝五月正清和，榴花诗句入禅那。浓绿万枝红一点，动人春色不须多。
轻黄未染柳梢匀，连日溪风卷塞尘。乍暖乍寒花信晚，相呼相应鸟声频。
平明束简下兰台，海县鸣琴亦滞才。厌说风尘住京洛，贪看雪浪架蓬莱。
禹甸晴开草色新，旌旄西指簇车尘。露浓驿馆桃迎笑，雪尽关门柳飏春。
又到东风送雁时，凤楼弦月挂罘罳。直庐人静闻长唳，白发红镫坐咏诗。
世事浮云不受裁，羊裘重觅子陵台。随人明月娟娟静，吹面凉风特特来。
最爱梨花傍晚看，月光如水漾轻寒。为怜明日知何处，试借春风暂倚阑。
姻援乌衣门闼峻，款游骑省志怀同。克家致孝钟全美，凤羽飞翔亶待封。
摇落西山万红树，萧萧早晚满都门。十年北国复南国，一例霜痕带雨痕。
十载之前颇能忆，与子跌宕长安陌。人间快事无不有，一醉两见东方白。
寄食人间须早白，论时酒后气犹虹。神骐尚惜无真赏，劣马应教感路穷。
放翁小艇轻如叶，只载蓑衣不载家。清晓长歌何处去，武陵溪上看桃花。
漫道清风眷顾疏，又携凉雨过鄱湖。漂空城市诸色相，剩取山林瘦画图。
去岁初眠当此时，今岁春寒叶放迟。愁听门外催里胥，官家二月收新丝。
仰看翔翮俯游鳞，物意落落各自春。遥想沧浪五君子，长身玉立伴闲人。
仙茅连山可度世，守此规规如井蛙。灵云一笑万事毕，到今福地空桃花。
精文本自精诚出，妙手幡因妙相传。以善辟邪殊可敬，为公嗟叹作诗篇。
平生不负三从义，老去兼全五福身。他日奇儿亦黄发，捧觞犹得寿慈亲。
门侵杨柳垂珠箔，窗对樱桃卷碧纱。坐客半惊随逝水，主人星散落天涯。
高下楼台歌吹海，往来冠盖帝王州。观光要适平生志，莫叹周南久滞留。
疏梅元自映疏篁，谁把璚瑶特地妆。雪后园林应更好，却输和靖在钱塘。
得钱只了还书铺，借宅常时事药栏。今去岐州生计薄，移居偏近陇头寒。
山翁何处是便宜，正是凭栏晚眺时。忽地小桃当面笑，著何言句可酬伊。
菖蒲弄碧柳垂轩，过雨閒看蛱蝶翻。喜与老髯争一日，好同醉竹倒千樽。
树已成林麦满郊，春风春雨自飘萧。孤云出岫飞还逐，众鸟归林啸且招。
七闽遍数刺桐州，自昔贤侯惠爱留。洛水桥新浑似昨，梅溪人诵不能休。
偶携尊酒上孱颜，忽忆行人瘴雾间。便好来分苍石坐，已教不锁翠云关。
幽人何事苦伤春，春雨无端愁煞人。不但幽人独愁怨，江头多少柳眉频。
早怜盲俗须人纪，手挽颓流作世师。此意震奇天所忌，江山摇落怅归迟。
时序飞腾不贷人，相从还此赋迎春。只言世态有凉燠，须信吾曹无故新。
丹邱画竹出新意，醉墨落纸秋淋漓。青天低垂凤凰尾，碧海倒插珊瑚枝。
雄株灿灿花千朵，雌株累累无花果。俨然齐眉敬如宾，兼容互补同婀娜。
颇惊井落家徒壁，却喜盘餐食有鱼。蜀魄健啼春又老，挥鞭吾亦忆吾庐。
林间幸已安禅榻，湖上何妨掷钓纶。若也故人能过我，尚堪共醉瓮头春。
徐君郁郁涧底松，陈君落落堂上栋。涧深松茂不遭伐，堂毁栋折伤其躬。
帝是高皇八叶孙，隆准龙颜称至尊。翠羽缤纷来众圣，洋洋古乐乱云门。
持家但有四立壁，治病不蕲三折肱。想得读书头已白，隔溪猿哭瘴溪藤。
玉屑露凝金错落，锦茵春暖绣芙蕖。缠腰信有扬州鹤，垂钓宁无渭水鱼。
我今老去觉今是，回首当年空自耻。妄心不起百事冷，已作古井无波水。
桃根桃叶两茫然，大令风情忆往年。空有愁烟如草长，一春风雨渡江船。
御风仙佩影沈沈，草满荒台翳夕阴。千里沧波天外合，七闽秋色雁边深。
城头云光千里白，照我船背岚霏霏。诗成吾醉客亦睡，清梦不与鸳鸯知。
捍门皆仗青锋利，不畏妖邪此日多。宁复潺潺山涧畔，神威空自暗消磨。
入门相见喜还悲，不免樽前细问之。一别又经无数日，百年能得几多时。
社后春光正可人，眼中物物露精神。雪花底事犹飞舞，更与梨花分半春。
招魂我亦吟蒿里，布奠谁为吊国殇。借问老苍胡太酷，忍教豺虎独狂猖。
马上西风着面凉，翩翩乌帽更低昂。晚晴是处鸦声喜，秋熟连阡禾穗香。
画船椎鼓过龙湾，回首升州只见山。前日方来今又去，闲人元自不曾闲。
缭绕寻泉远步迟，倦逢篱外敞庵扉。门前竹长云垂舞，岩下泉甘雪未飞。
司马遗书有坐忘，顗翁止观略相当。龟堂闭户常终日，时得相从一炷香。
濮园礼议太风狂，恸哭齐声撼九阊。到死姓名犹帝怒，及归骨肉与家亡。
湖口烟波天外渺，庐山面目雾中藏。荻花枫叶应犹在，曾湿青衫泪几行。
瑶琴能挑文君意，玉笛安知虢国心。但是有情俱感动，惟村夫子不知音。
宦海参商各远游，相逢此日共登楼。萸囊菊酒酬佳节，鸿雁丹枫报晚秋。
东皇促驾又天涯，一片难寻堕地花。瘦策穿林数新笋，素屏围枕听鸣蛙。
有风纵道能回雪，无水何由忽吐莲。疑是两般心未决，雨中神女月中仙。
绮席暗随波荡漾，瑶窗不为雨绸缪。凭栏莫问何年夕，遥指雷峰渐入眸。
诛茅盖头无少閒，数日不到诸君间。尘土眯眼须鬓斑，谁赋淮南大小山。
昔闻虎卧此高丘，今日登临最上头。近接灵岩惟片石，遥观雪浪有孤舟。
缓辔微吟自不催，看山下马想徘徊。阳春白雪久不听，日暮碧云殊未来。
装轻路稳好兼程，还向鵷班侣隽英。自叶流根谁识此，老农摩腹送余生。
一川白鸟自来去，千古青册无是非。欲上危亭愁远眺，废陵残树隔斜晖。
底用匆匆便据鞍，离觞纵满不能欢。潇湘万里客愁远，鶗鴃一声春事阑。
人来京兆思张敞，春到梁园忆孝王。直恐芳姿易萧飒，也应垂念永丰坊。
出郭幽寻偶一欣，初来犹未叹离群。谁知萧寺悬荒野，却有层楼插暮云。
攒甍斗拱无斤迹，根瘿联悬同素壁。数层乱泻云里峰，万片争呈雪中石。
盈盈夏雪点苍翠，楚楚娇风摇圆葳。就中一二吁可叹，鸡皮斑褐老人肌。
江湖无地不安恬，梦里寻山兴转添。水鹢影飞青舫小，墨花香簇紫毫尖。
仙山对敞直庐扉，繙遍緹油素领垂。驽乘空陪天骥尾，羁禽不集帝梧枝。
遏浪争飞百十梭，喧阗两岸潜鼋鼍。楚魂犹助排头桨，胜鼓一通响汨罗。
深院无人独掩门，一庭花影弄黄昏。锦机织就相思字，半是愁情半泪痕。
鼓声打得海棠开，更向花前舞一回。传语流莺莫相怪，青春去后不重来。
老子道经分付得，少微星许共相攀。幸蒙上士甘捞摝，处世输君一个闲。
舟隐长江逢夹口，眼明五老立云头。几年泽国行将遍，归与亲朋说旧游。
此画良真李伯时，形容飞动卒难诗。但将元佑苏黄作，开卷焚香朗诵之。
楚头吴尾劳相关，顾影低徊敛鬓鬟。困顿波涛佳岁月，凋零风雨旧容颜。
白云黄叶映沧洲，一曲清商送远游。人在玉京天万里，也应难忘故园秋。
卖龟船小样漪涟，折得蘋花亦当钱。我自沧洲隔三载，此花风调只依然。
紫鸾镜水矜羽毛，长吟龙笛生波涛。更谁遗我昆吾刀，斩蛟截鳄青天高。
伴我林间倒一樽，西湖紫翠变黄昏。鸟迁深树鱼依藻，客散樽空亦闭门。
长城万里何岧峣，北维之虏冯天骄。秦皇汉祖不能伏，牧马南下时鸣铙。
前夕与君欢且饮，饮才数盏我已眠。鸡鸣犬吠似聒耳，举头屋室皆左旋。
强将不识鼓唇牙，胡语如何乱得华。若使老萧皮有血，定应赶逐过流沙。
转悲新岁重于山，不似轻鸥肯复还。朱绂纵教金印换，青云未胜白头闲。
清江悠悠王气沉，六朝遗事何处寻。宫墙隐嶙围野泽，鹳鶂夜鸣秋色深。
一枝价重万琼琚，直恐姑山雪不如。尽爱丹铅竞时好，不如风雪养天姝。
塞北江南风壤殊，谁令绝漠锦氍毹。蹶张超距闲无事，何幸朝廷用郅都。
山川不改时代积，徒使人兴万古心。土人事神何敢侮，桂酒春秋荐椒糈。
邂逅鸾台修故事，遂令牛走被馀光。浓恩恰似朝来雨，散作槐厅六月凉。
鸬鹚山头微雨晴，扬州郭里暮潮生。行人夜宿金陵渚，试听沙边有雁声。
佛出西方打底州，西人何用更东游。骑驴莫说寻驴事，办取工夫一转头。
阮舍尤须辨南北，杜冠可无分小大。宁知宋不笑登徒，或指宣尼作阳货。
岁暮寒风易中人，对床谁与话情真。平生知我无如子，此度相看又隔旬。
我住京华十馀春，长凭杯酒滤缁尘。归途莫问客醉醒，自号晋宋之间人。
未炼还丹且炼心，丹成方觉道元深。每留客有钱酤酒，谁信君无药点金。
春服初成冠与童，聚观王式一衰翁。圆冠方屦还吾道，续衽钩边见古风。
分陕聊烦摅妙略，秉钧已叹迂高步。朱轓抚俗民怀，玉帐折冲荒服惧。
秋深万物尽归根，五谷从来不解分。以长而食了无事，南山有种何曾勤。
树从坡去无人识，水出山来带药香。应有居民解秦语，为言昭代好还乡。
晚山能紫复能青，远岭犹分近已冥。好语忽然生眼底，遽将摹写已无形。
武帝不知颜驷老，汉廷偏让贾生贤。可怜才大终难用，禄薄无由满二千。
自是经帷旧谏官，谏书字字吐忠肝。声名尚作中朝重，事任宁辞举世难。
萦青缭白有馀态，却笑水墨无文章。画工画意不画物，咫尺应须千里长。
将军此腹忍饥惯，时事乃尔当何如。百骸受病惫甚矣，微此一脉民其鱼。
还如刘伶对嵇康，解酲犹须进酒浆。玉山将崩濯沧浪，千顷岂可以斗量。
腰金拖玉自有相，安用效此伎俩为。长安尘中走仆仆，面皮皴皱瘦且黧。
卜夜呼瓢邻舍酒，停云试屐野人家。相将二仲谭风月，何必青云问碧纱。
远迹江湖犹弃绝，惊心岁月屡消磨。鹍鹏自有垂天翼，肯逐飞鸿入网罗。
当年大驾巡南中，薰兮时兮歌南风。太音九奏凤凰集，真与尘世开盲聋。
力振前文觉道孤，耻同流辈论荣枯。动非仁义何如静，得见机关不似无。
几泛仙舟访洞关，弱流原不隔尘寰。书台露冷人何在，丹灶烟消鹤自还。
曷日鲜晴后土乾，川原远近踏春寒。诗人不问花开落，为雨为霞总爱看。
榛棘丛中旧草堂，千年谁复辩兴亡。累累付与张仪印，珍重空中一炷香。
左牵犬马诚难测，右袒簪缨最负恩。丹笔不知谁定罪，莫留遗迹怨神孙。
走南走北意如狂，冲暑冲寒祗自伤。春露秋霜悲故国，炎风朔雪感天王。
巫阳神女暮为雨，飞入楚台王梦旃。相如杨雄不道此，宋玉景差其赋偏。
金城绛阙应无处，翠壁丹书尚有踪。天下名区皆一到，此山殊不厌来重。
露气盘空月堕烟，开轩移榻卧檐前。近来不虑消磨尽，空洞胸怀但贮天。
两地招魂不见君，却从此处吊孤坟。美人骏马应同恨，多少英雄末路人。
少年心志欲摩空，渐老卑飞悔满悰。早悟割鸡堪饱腹，不须辛苦学屠龙。
琴弹单父庭稀讼，花发河阳赋几篇。共是郑庄门下客，报恩应拟在何年。
篱落牵牛放晚花，西风吹叶满人家。闭门久雨青苔滑，时见鸳鸯下白沙。
黄叶萧萧下庭树，吟怀浩荡难分付。何处钟声落翠眉，闭门风雪千山暮。
杏花杨柳夹扶疏，送客澄江煮白鱼。紫艳葡萄千日酒，白藤花匣万言书。
旧邦往靖寄挥尘，新谷来输付流马。遥知素誉在民口，已有欢声腾里社。
寺当托钵分斋候，僧是闻钟出定时。大好忘言领秋兴，笋舆松影夕阳移。
一尺残膏到晓明，五更霜里万千情。依稀梦得迟之句，红映楼台绿映城。
鸡鸣晓日映扶桑，万里烟消见曙光。影动楼台初上下，色增台构共苍凉。
九载光阴俯仰间，百年人世几悲懽。竹楼梦断伤春晚，云壑书来喜岁寒。
雨晴风日山山丽，花发园林处处多。早四郊膏泽遍，试从尧壤嗣农歌。
盆山高叠小蓬莱，桧柏屏风凤尾开。绿绕金阶春水阔，新分一派御沟来。
相携取意踏郊墟，松拂芒鞋毕景俱。洒落持君比佳竹，幽人一日不堪无。
奔流出峡响如雷，笔力浮天亦壮哉。吴蜀兴亡千古恨，白鸥时逐良花来。
上谷春冰愁易泮，禺山秋飓不重骄。乘虚可作黄龙战，莫待羊亡悔补牢。
断猿吟挂清枫林，涧松倒卧犹十寻。白鸥似作终老计，浮云自在年何深。
此生只合饮无何，懒读丹经学按摩。得失塞翁无定在，浊清渔父有遗歌。
青云有梦画淩烟，挂眼江山独怆然。五桂难寻劫灰后，绿溪长绕故居前。
风沙万里万堪惊，地老天荒只此情。世上但知王蠋义，人间惟有伯夷清。
浮屠屹屹势参天，旌骑朝临又改年。一日再登清兴足，旧游新变异时传。
彼平泉兮森离立，纷品第兮罗甲乙。吾何嗜兮狷介，宁与汝兮同癖。
火养经年汞未收，病身还向急时求。道人别觅安炉地，今夜潮平下馆头。
嘈嘈切切错杂弹，大珠小珠落玉盘。间关莺语花底滑，幽咽泉流水下滩。
殊方飘泊向谁论，小住僧庐亦所欣。得饱罢挥求米帖，爱眠新著毁茶文。
元年元日光华异，青帝青阳左个开。北斗不将天地转，春风那使万方回。
天半秋风鸣万松，芫花半落夕阳红。寮烟暗锁仙坛古，野意深藏丹灶空。
形似休论刻楮工，谁能牛目辨颠翁。临平秋色知何许，只在枫丹荔白中。
谁人再造成奇功，巍巍宝殿尤瑰雄。我来祈福不为己，喜见气象升平中。
知君胸中藏武库，平生游戏皆好句。老夫血指妙斲前，亟当还家事温故。
滦河九曲流溅溅，自我不见今三年。苏郎又扈属车去，伫望弗及心茫然。
已戒金吾夜不哗，西山又被雪微遮。饥年禁酿知谁力，到处看灯似我家。
铃索无声讼牒空，妙香寮外水冥濛。长安故旧如相问，今在江西道院中。
囊茱人事随时俗，落帽风流属俊材。默坐政惭孤令节，黄花一见笑颜开。
十年骑马画桥归，长记朱楼傍水湄。今日悲吟想君屋，一如骑马十年时。
络石菖蒲蒙绿发，缠松薜荔长苍鳞。金貂谒帝我未暇，且作人间千岁身。
一窗梅月清吟思，满院松风续梵音。浅学我非韩吏部，不劳文畅苦相寻。
晚香梅落小池春，老意閒随岁事新。山霭乍收斜日澹，一轩恰醉两三人。
宾主前闻无胜事，簪钿明日剩馀香。一天和气谁拘检，付与邦人作醉乡。
腊醅每谢邻邦使，北果常随贾客船。佳节漫逢聊一笑，老庖能鲙海鲈鲜。
长川几处树青青，孤驿危楼对翠屏。一自玉皇惆怅后，至今来往马蹄腥。
竹西亭馆住谁家，一桁疏帘有绿遮。檀板玉筝久消歇，过江梅雨但鸣蛙。
西城楼阁旧闻名，着屐登临趁晚晴。烟火万家轻雾合，樯帆几处落霞明。
涟漪碧水浸苔痕，垂柳丝丝静掩门。月上海棠惊鸟梦，雨来庭院浴花魂。
滋兰九畹心偏远，采菊东篱句有神。五柳三闾异醒醉，何妨千载德为邻。
三间小阁贾耘老，一首佳沈会宗。无限当时好风月，如今总属绩溪翁。
同登水阁僧皆别，共上渔船鹤亦孤。长忆前年送行处，洞门残日照菖蒲。
本藉桑麻为世业，更传经史与儿孙。处处书声连薜荔，年年生事满田园。
险句矛头频淅米，老颜花下且摊裈。三年病饱禾花瘴，八口粮赊牛尾瘟。
盛府宾寮八十余，闭门高卧兴无如。梁王苑里相逢早，涧浦城中得信疏。
小民艰食业山海，弱肉难供虎狼噬。寒忽暖衣饥忽食，昼无打门夜无吠。
浩歌慷慨夺江津，最是知音第五伦。翰墨请缨彰素志，榛苓补石证前因。
瓦灶酒香烧柿叶，画梁灯暗落尘丝。寻芳了却今年债，又见成阴子满枝。
生前图形燿凌烟，死后起冢高祁连。垛楼阴合苍官立，辇路苔生石翁泣。
堂前三凤戏斑衣，堂下三槐擢秀枝。一岁倦游归绿野，荣华鼎鼎看吾儿。
浊囊一旦戴闲闲，便落阎君掌驭间。贲育来围惟自禦，休期魏忌却师还。
十年辛苦唐贤士，千载奇观旧石岩。天籁沉沉山月小，夜深文字与谁谈。
杜老从来隐草堂，每忧时事九回肠。如今稳驾扁舟去，且玩西江夜月凉。
万里漂流怜逐食，百年粗粝愧尝新。新篘恰趁来时熟，细酌梅花雪片春。
春色才从野外知，柳阴花气暖霏霏。出林啼鸟逢人住，掠路游蜂傍马飞。
雨后荷盘可乾汞，日中莲座自焚香。儿童拗断垒珠柄，牵出银丝随手长。
有情处处成佳趣，即景时时得好诗。会欲狂吟三百首，园花莫漫笑吾痴。
醮湖一塔云边寺，破月双桡水底天。别有中流品茶地，湖心亭畔草芊芊。
冲涉唯惊兀舟楫，迁腾那复论鹏鲲。仙槎远泛时相际，野马兼驰力更掀。
修行恐落断常坑，说有说无只管争。教体未全言句落，意识心随声色行。
酒遏一杯能养性，肉踰三品反伤饥。人生饱后无珍味，何用多戕物命为。
赏音定许推夔足，知味宁论食马肝。胜日从公窥秘藏，珠星璧月照人寒。
便骑老虎不须鞍，忍辱仙人出宰官。入内讲经千佛现，跏趺对御六龙寒。
逍遥阁下暮烟生，相对无言坐复行。弹尽胡笳十八拍，床头剑吼月三更。
玉花流云照夜白，开元尚想行天街。韩李郑君俱已矣，健笔谁能如顺斋。
极目澄澄水照空，白苹红蓼战西风。三千里外深深意，铁券谁将累祖翁。
豺狼当道生何益，洛蜀纷争死岂休。只恐中朝元气尽，极天烽火掩神州。
金木伤相谁定原，五行相返自相连。世上黄龙阴火白，谁能识得黄芽铅。
破晓来乘顺水船，携婴挈妇意翛然。含烟杂树多炊意，如瓦群田出屋巅。
埋玉愁闻薤露歌，向来耆艾日清磨。平生所至棠阴在，晚岁其如麦秀何。
君家小圃占春光，眼看龙须百尺长。移向楼边并寒井，明年垂实更阴凉。
塞翁得失原难定，贫士生涯总可怜。寄语诸公深致意，凉风近在殿西边。
陇亩循行不惮难，是知汉诏本从宽。讲求利病非无补，老矣病能策治安。
一轮月上海天东，小小前湖淡淡风。百个东坡偏荡漾，三人太白更和同。
手提铜壶汲涟漪，去年曾浸寒梅枝。今年汲水浸桃萼，明玉这瘦红粉肥。
出定慈云开慧日，坐忘炎海结春冰。澄心本属吾儒事，面壁空斋对惠能。
愁携破镜看明月，遥雁一声天气裂。阿母呼云唤不归，梅梦吹香泪飞雪。
今年病老遂难禁，二竖奔逃岂易寻。风雨三更僮仆睡，自持残烛检千金。
广陵南去水浮天，枫华蓼花秋正妍。岛屿遥连三楚树，风云低逐九江船。
天作长绡玉作图，悄然身世在冰壶。岁期共饱如颁粟，端要均行胜得珠。
风轻日软午晴秋，横捧古诗聊卧游。紫桂分香萦枕畔，黄花弄影到床头。
先生醉时常风颠，世人眼孔无神仙。我今珍藏数本画，云鹤来也公归天。
不怕滩如竹节稠，新滩已过可无忧。古妆峨峨一尺髻，木盎银杯邀客舟。
应制裁成诗百首，赏心又作赋千篇。储才君已成梁栋，愧我疏慵度岁年。
初月如弓未上弦，分明挂在碧霄边。时人莫道蛾眉小，三五团圆照满天。
说尽存三守一底，九年炼丹思暗里。忘却家珍向外寻，百年做个阴灵鬼。
黄花夹径疑无路，红叶临流巧胜春。前去重阳犹一日，不辞倾尽蚁醪醇。
宫梅间雪祥光遍，城柳含烟淑气浓。醉倒君前情未尽，愿因歌舞自为容。
当日横身抗岐汴，暮年避地客瓯闽。小窗细读金銮记，始信香奁属别人。
兰塘清暑瞰稀稠，早见排房结子羞。照水华灯宜独夜，薰香翠被欲争秋。
年少支离奈命何，悲秋怀旧苦吟多。龙泉有气终难掩，荆玉无瑕岂惮磨。
羽摧汉节羝难乳，声乱胡笳马失群。会见甘泉闻报捷，凌烟首绘霍将军。
上帝深宫闭九阍，巫咸不下问衔冤。广陵别后春涛隔，湓浦书来秋雨翻。
潮阳儋耳两开辟，手凿混沌芟蓬科。此碑百世立师表，不与荆棘悲铜驼。
野人岂复识遗趣，过客时为克苍苔。五年留滞屐齿秃，一朝挥手船头开。
登陆政成俄告老，建旄好在奄归真。传家有子无遗恨，千古佳城泽后人。
云惊诡谲堆奇幻，言辞苍白真可叹。彩凤垂翼立雪峰，仙人骑鹤出楼观。
忙中暂过平嵩阁，别后频登望省楼。若问鹤鸣近消息，翅翎飞不到扬州。
提壶劝酒意虽重，杜鹃催归声更速。酒阑人散却关门，寂历斜阳挂疏木。
朝廷择守重於昔，亲擢名卿畀华职。两卿更是敭历深，元把麾来复麾出。
坐思世味了无益，欲刻衷肠费细斟。伫立山前仰河汉，凄清月色浸幽襟。
远梦似钿经此地，游子恍疑归故乡。桃园仇池到处有，萍浮梗泛悲苍茫。
伤寒曾诊王熙凤，中毒旋闻杜少陵。赠勺女郎缘结子，儒先妙解此传灯。
雪消冰泮渌盈沟，翡翠鸳鸯得志秋。长恨远山遮不断，又疑别浦去难留。
唐诗汉史争何事，草屦麻衣送此身。唱遍旗亭传四梦，紫箫残本已沉沦。
悬榻可容它客坐，闭关正与无月同。夙兴行乐竟何有，醒醉阴晴皆梦中。
前山杳霭翠烟凝，几点疎星隔岸灯。不是飞来千里月，如何照彻一壶冰。
国门之西八九镇，高城深垒闭闲卒。河湟咫尺不能收，挽粟推车徒兀兀。
囊无一钱诮钱癖，鲑菜醒人今齿历。忍言走马过章台，空骇祝鸡馀土室。
弯弯田角路周遭，摘尽柔桑露浅蒿。无限寂寥门半掩，一车偏健夕阳缲。
逐队绯袍引上公，当街行酒献成功。人人识得君王喜，醉入仙桃两朵红。
老鹤自淘沙底箭，神龙长护井中钱。旧游咫尺丹青里，欲棹春波载酒船。
十年书恨寄柴扉，怅望天涯泪欲挥。一样流离之子在，等閒肝胆故人非。
午时叱驭踰重险，薄暮扪萝到绝巅。四海风烟落日外，万山闽越酒杯前。
富以其邻我何害，反掌当令收万倍。莫从鼠窟寻生活，且引眼光出牛背。
莫笑生涯一叶舟，江湖来往自悠悠。丝头漫有潭中意，逐浪鱼儿不上钩。
小小茅居傍野桥，青灯一点度元宵。新诗多在景中得，宿酒都从睡里消。
一代高风留异国，百年遗迹剩残碑。经过词客空惆怅，落日寒烟赋黍离。
绝云朔雁何方住，隔海南风此梦期。旧识桂华应寂寂，烟洲重访正相宜。
美似狂酲初噉蔗，快如衰病得观涛。久佑坏冶成天巧，岂与人间共一陶。
南方炎威无时穷，落在故乡草木中。请看枝头万点火，犹是咸阳三月红。
水官恐此被染涴，毡包席里吴中逃。市门大隐阅千祀，苔衣尘纲薶孤标。
花梢彩胜翻新样，镜里朱颜只故人。生菜玉纤能细缕，大家醉赏满盘春。
长诵悬崖置屋牢，此诗此阁晚相遭。阁中未觉高低在，下到山门始是高。
千里枢庭驰召节，几年家府探归音。此行傥未封侯贵，一策犹能绾万金。
疏狂元恃主恩深，九死馀生荷德音。不为敝帷全旧马，岂容疏网纵羁禽。
小穗侵波曲罥钩，危根拿石细分流。羊裘垫卧收缗晚，争唼落英看白鸥。
山结深深碧玉龛，神龙保此一泓甘。我来酒渴如虹饮，料得来生未解贪。
若比陈门成已僭，苟陪颜巷亦堪忧。无端风雨虽狂暴，不信能凌沈隐侯。
钓蓑烟雨断矶头，恋阙丹心付子牟。腹有一丁长作祟，背无三甲不封侯。
烟清翡翠飞平岸，日暖鸳鸯下浅沙。不见君王西幸久，游人但感鬓空华。
东阁移尊绮席陈，貂簪龙节更宜春。军城画角三声歇，云幕初垂红烛新。
行炉特赠远行人，处处温柔乡里身。寒夕赖君生煖热，炭星红喷雪楼春。
子河骏马方争出，昭义疲兵得少休。定向秋山得佳句，故关黄叶满行輈。
金钗十二幻情缘，又得邱迟妙句传。劫火难烧才子笔，海天重话石头禅。
黄菊霜枝已懒残，瑞香紫笋政团栾。盆池影里看题壁，上字还成下字看。
林光稍入三珠树，酒气犹蒸五色霞。谁遣白衣能就我，紫桑荒径是吾家。
小别匡君十二年，天涯倦鸟偶飞还。峰峦识我迎微笑，泉石依人作旧妍。
山院鸣钟日巳昏，僧房虽近隔啼猿。回看行处疑无路，一带溪烟锁寺门。
远客归来前路失，遗民假息故城危。荒郊白骨宵飞燐，风雨啾啾正怨谁。
挥毫曾看妙如神，倾泻明珠百斛珍。畴昔笑谈知寡和，后来风度绝无人。
七叶皇风清八道，百年高节重千钧。文章光烛烟霄上，未是中朝第一珍。
不是齐堂觳觫生，如何双抵独峥嵘。犀中忽有红尖角，天上也无甜底冰。
诛茅垒石结新亭，退食筹边答圣明。海外时康民讼简，同官莫惜共论兵。
崇烟翠带两萦怀，络绎岂皆瞻仰来。扬子江声听木拱，台城柳色送潮回。
月静沙寒知雁宿，云深水暖羡鱼游。画桥隐隐横天汉，人度空中影倒流。
一丸道士曾投药，七碗先生亦爱茶。服久有时轻俗骨，味新应早摘灵芽。
乱帙检残烧烛夜，浅杯流向落花时。春光只恋西湖好，不念台山老桂枝。
莫缘侯印学阴谋，生世惟须一钓舟。轻用镆邪终折缺，善刀何止解千牛。
岑寂禅扉启昼关，公馀为会一开颜。高台面垒包平野，老柏参天碍远山。
衰疾沉绵短鬓疏，凄凉圯上一编书。中原久陷身垂老，付与囊中饱蠹鱼。
美人琼玉是粪土，四海正在水火中。如龙如虎尚蹉跌，况乃竖子贪天功。
雁落愁声唯送泪，马驰怨迹岂成尘。如今不独桐江上，新著羊裘又一人。
须弥顶上浪拍天，大洋海水无一滴。伟哉本色人，顶门亚三只。
深夜柴门阖更开，杨梅香送满罂来。霜干浅带层冰结，红烂纷成万粟堆。
家为梵室黄金界，人在天宫白玉楼。当此客途衰病者，敢于诗酒擅风流。
刘郎阮郎剡溪客，结们穷幽绝人迹。洞口遥闻漱玉声，时有飘英点溪碧。
千年石虎产麒麟，一角通身五彩明。金锁玉关浑掣断，毗卢界内鼓烟尘。
一雨欢心几万家，预期春稻博流霞。低侵滬渎田交岸，高傍支山水满车。
小国贡来东海外，尚方分给午门前。终身永保君王赐，总遇秋风莫弃捐。
旧里素馨犹伴作，空床白练待书成。鸳雏睡煖今何处，镇日沙头未放晴。
云西老人清且奇，随意点笔自合诗。高尚不趋车辙迹，新图不让虎头痴。
七月双星会有期，盈盈一水隔相思。何如满树垂杨线，不管纷纷乱乱丝。
茶罢晴檐唱午鸡，偶骑驴去过东溪。酒肴分倩樵夫拿，笔砚专令童子携。
昔年栖险人何在，仿佛楼台杳霭间。事去长空飞鸟没，时清宴坐一僧閒。
阴阳为沴黄河溢，北度艰难拥万艘。齐楚百城防雉堞，淮沂千里避鸿涛。
结习已空摩诘袂，苦寒聊解拾遗裘。梅花已负先驱弩，竹叶随牵下濑舟。
故国不知春后信，他山频在梦中看。棠梨花发幽窗下，游蝶不来风雨寒。
毡帐连云逐日移，胡笳月底不胜悲。中原为患有骄子，造物戏人如小儿。
八尺孤帆一叶舟，相将风水到今秋。曾来白帝寻先主，复走江东问仲谋。
风息舟人解缆忙，推篷临水影低昂。四更已抵黄山麓，两桨斜穿绿树傍。
海山兜率事悠悠，底处仍须着力修。莫认箭边曾有鹿，安知蓑外是无牛。
遍搜遗稿走江城，吴人往往未知名。钱唐晚值张公子，为我开箧金石鸣。
闭门风雪卧终朝，偶为诗筒引兴饶。便欲访朋千里去，宁知待伴几时消。
意识已随言语断，生涯聊任岁时迁。老夫亦涉天游趣，三复南华第四篇。
乌蚁混游槐国市，绿醅初泼汉江涛。流莺唤觉西轩底，箕踞分明指二豪。
一衣带水绕洪城，水不在深龙则灵。檐栋中间人渺渺，烟云朝暮柳青青。
本谓候时依煖去，何言中路失群飞。群飞超忽关山迥，祗抱离心独耿耿。
曲尘溪上素红枝，影在溪流半落时。时人自惜花肠断，春风却是等闲吹。
岁月徒催白发貌，泥涂不屈青云心。谁会茫茫天地意，短才获用长才弃。
养志丹青亦孝心，不缘文采动吾吟。才名翰墨须收拾，老去从君语特深。
南方淫祀古风俗，楚妪解唱迎神曲。锵锵铜鼓芦叶深，寂寂琼筵江水绿。
病馀身世淡无情，但觉春来暖渐生。送客出门花已谢，问知昨日是清明。
草屩捞虾寄此生，早潮初退晚潮平。真成一梦真成觉，不博区区世上名。
方之铜雀歌钟远，润以玉蜍战血荧。珍重传家供翰墨，毋烦端歙斫山灵。
梦落家村野屋矶，欲治生事与心违。偃禾雨久溪声改，采菊人归鬓色非。
伎痒撩人不易禁，读残书叶喜重临。牙签玉轴知多少，浪与儿童较寸阴。
赋薪贵粟亦户到，盛事未远谁可追。即今欲雪未雪已著念，挽回春意能先期。
化溥中原遍照磨，射雕天子制云何。大都不下求贤诏，高考原为退士科。
高堂老人念儿寒，儿念老人不得眠。殷勤祝付送书雁，为传片字报平安。
圆通大士閟兹境，谁遣石湖诗老知。人生流止亦如此，时与一来题好诗。
萋萋细碧江南地，上有梅花朔易天。铁石空余心已尽，霜明日润若为妍。
传诗博士毛公里，筑馆犹闻说君子。花砖两字堕荒郊，拾出苍苔是谁氏。
帝苦永固如磐石，胡僧枉费平生力。回指少林归去来，春风一阵华狼藉。
閒登黄鹤旧矶头，万顷烟波起暮愁。想像故人心似我，汉阳门外望南楼。
避人不敢厌高深，逃影何如学息阴。楚客又成蕉鹿梦，漆园未了是非心。
孤臣霜发三千丈，每岁烟花一万重。稍喜长沙向延阁，疲兵敢犯犬羊锋。
一春怀绪热茫茫，梦里无端也转肠。小弟书来怕愁我，寒温虚作两三行。
避世山中祇树亭，绿阴绕舍忽青青。抛书自笑爬沙手，要挽天河洗甲兵。
羸马山行到日斜，寒鸦几点度残霞。半帘霁色烟初暝，满耳莺声兴未涯。
不随不激真吾事，乍佞乍贤皆世情。从此一麾江海去，西风断雁冷无声。
贵人争买百璎珞，此心儿女久已降。坐观市井起攘袂，念之使我心纷庞。
夜半疾风摧草碧，春残微雨落花红。西台恸哭成何事，几曲山阳笛里风。
三更把书不成眠，四更起坐霜月悬。五更开门欲上马，至竟此人何山下。
信杳江南肠欲断，春回冀北眼偏明。一尊留恋归来晚，带得幽香两袖盈。
山云近作迎人态，僧院归如返舍情。未死故人重执手，举看藤杖一枝轻。
匹夫陇亩起陈王，天道如环安执常。举烛传薪光两汉，千秋鼎革在公羊。
玉珂犹记倦登瀛，无忝尚书旧履声。少日功名三语掾，故人风味五侯鲭。
秋日照歌淮上舫，春花引醉福昌城。何如阊阖门西北，卧听秋风枕畔声。
野衲洗心滋味淡，骚人照影得名轻。软红尘里浑如醉，谁识斯泉可濯缨。
浮云何苦恋清虚，却费西风与扫除。至竟完完须自惜，蚀明随处有詹诸。
旱欲流金水欲裂，百千火聚作此热。秋风忽送雨一犁，应念田夫汗流血。
曾向华溪系短蓬，银丝鲙鲤醉芙蓉。非因酒渴耽游数，自爱花奇引兴浓。
建阳小作箸头书，残更灯火乱虫鱼。石渠文字大如斗，场屋岁月又不偶。
麈尾悲酸浑欲死，灯前潇洒俨如神。更阑万籁收沉尽，地阔天高两主宾。
洛阳风景实堪夸，几处楼台处处花。尽是齐王修种得，如今惆帐似无空。
爱君开閤江之滨，白云黄鹤长相亲。南郭子綦我不识，非君独是是何人。
落花空怨五更风，江水无情日自东。只解诗中嘲阿软，宁知花里活秦宫。
暖山北来耸峨峨，汉水东下流滔滔。开轩直可望百里，最爱此榭凌云高。
閒鸥野鹭散江湖，偶向滩头试一呼。尘外情怀诗百叠，座中意气酒千觚。
结山当衢面九门，华灯满国月半昏。春泥踏尽游人系，鸣跸下天歌吹喧。
苏公楼前海日晴，伏波祠畔瘴烟清。荔枝垂实桄榔暗，太守来时双鹤迎。
寒雨萧萧夜打蓬，蓬窗相对一灯红。十年无限存亡感，并入空江话雨中。
华雨台前倒法幢，海门浪裹钉枯椿。千古万古撼不动，碍塞泼天扬子江。
雨洗风磨孤迥迥，树凋弃落峭巍巍。惟兹一事无兼带，泽广如何掩得伊。
吴俗畏神逾畏官，恐益冥谴违神欢。天饷之制肇何自，遵为岁例长不刊。
废兴古郡诗无数，寂寞闲窗易粗通。解组归来成二老，风流他日与君同。
净舍乘闲一苇航，入门松竹献清凉。倚栏澄碧龟鱼乐，照眼荷花风露香。
不见北风南屋暖，忽当中夜此身孤。凭君笑我干蝴蝶，自宝偷儿弃所余。
刀耕火种皆丘甲，背负腰缠尽算缗。独有石翁鱼得计，至今疑是避秦人。
手种桃李非无主，野老墙低还似家。恰似春风相欺得，夜来吹折数枝花。
山色青冥叶未红，湖光凝碧晓无风。行穷上下两天竺，望断南山龙井龙。
何事投心求妙友，便须穷力到真仙。竹间松径逍遥境，雅使仙翁瓷意眠。
望去春痕青到水，飞来凫羽白边汀。是谁日落吹长啸，犹有行人不忍听。
荞熟山僧分餺飥，船来溪友饷薪樗。闭门莫笑衰颓甚，读易论诗亦未疏。
花荫碑亭风习习，月笼黉俎柏森森。遗书满壁嗟难读，对尔馀黎泪并淫。
一雨踰旬势未休，微寒犹欲衣轻裘。水精颗颗留蛛网，土脉层层起蚁楼。
暗色秋深由梦说，窥天之事我之拙。结风偃息或为哀，明日萍浮甚于决。
雁鹜为盟酒同倾，芦黄沙白照艇明。无限秋光天自远，蓬窗茅舍足平生。
原野犹应厌膏血，风云长遣动心魂。成名竖子知谁谓，拟唤狂生与细论。
御陌青门拂地垂，千条金缕万条丝。如今绾作同心结，将赠行人知不知。
迁客无家空望拜，孤臣有表竟谁陈。今朝风雨茅茨底，应对儿孙说远人。
层层楼阁锁娇鬟，要伴朝云出远山。紫府神仙行世上，深宫妃媵落人间。
兰陵市上忽相逢，叙别殷勤兴倍浓。良会若同鸡黍约，暂时不放酒杯空。
时人若要学长生，先是枢机昼夜行。恍惚中间专志气，虚无里面固元精。
冰为仙骨水为肌，意淡香幽秪自知。青女素娥非耐冷，一生耐冷是横枝。
欲觉未觉梦中梦，有形无形身外身。喜逐悲来呼不得，曾孙前拜太夫人。
蜀妓椎茧如截肪，鲛工夜织青犀裳。翰林待诏擅花竹，砚屏春透宫云香。
汉家天子好经过，白日青山宫殿多。见说只今生草处，禁泉荒石已相和。
玉树坚牢不病身，耻为娇喘与轻颦。天花岂用铃旙护，活色生香五百春。
筠溪一曲水沄沄，每对苍筤辄忆君。万点落花词客泪，十年宿草故人坟。
专场自矜觜距黠，覆军讵意肝脑涂。堂堂老将号令肃，中营外栅如联珠。
雪后人家早闭门，江寒水落见沙痕。黄州城下东坡路，月浸梅花正断魂。
椿桂阴森环第宅，芝兰萌茁满阶除。况闻贤母冰霜操，千古名传太史书。
风流还践六朝尘，才俊当年枉绝伦。愁听吴娘歌暮雨，霎时吹冷酒边人。
闲寻物外忘言客，喜遇杯中得趣人。能作新诗仍寄我，知君心不在埃尘。
佛现紫金归胜地，僧夸乌石坠虚空。毫光起处无人见，明月堂前玉几东。
野处经时懒入关，放教野蔓向窗蟠。岂无求仲住领曲，仅有惠连来梦间。
舟自摇摇钓濑滨，睦州司户得诗人。对床夜雨如苏子，满座春风似伯淳。
暗于成事事必败，失在知人人必欺。家国与身同一体，尧夫非是爱吟诗。
繁处不繁简处简，雪迷晓色月迷晚。更得一些香气浮，阳春总在君笔头。
铃语吟风寂梵音，塔灯擎月净高深。盂兰瑞草生三昧，天竺昙花散五阴。
堂上蟠桃尝数颗，灯前美酒献千卮。文郎更作慈恩颂，珠玉都成万寿诗。
觅句瘦肩两山耸，绝粮乾咽上池肥。平生慕用徐先辈，异世溪边共一矶。
十行紫诏百蛮来，一道炎云万里开。桂岭已通新道路，梧江犹有旧亭台。
促丝历历行泛声，紫霞仙翁之为琴。新声不合天地意，要写虞氏吾民心。
物生远害当知几，不知犹可况已知。千枝何处无风露，莫曳残声急飞去。
竹声当牖凉三径，云气深潭幻一峰。未得追随女都讲，春愁偏欲恼吴侬。
去年十二里新亭，克复当时事未成。爽气不随秋露尽，犹闻神鬼夜论兵。
一夜沉忧白发新，路迷何处是通津。青山自拥回风浪，沧海时飏蔽日尘。
莫羡朝回带万钉，吾曹要可草堂灵。风来弱柳摇官绿，云破奇峰涌帝青。
解组归来雪满颠，优游林壑度馀年。春风绕舍多栽竹，夏日临池独看莲。
俘主摧都锐莫当，区区破阵却争长。不堪世上无分别，自作阎罗地下王。
相关岁晚馀亲友，一笑灯前孰幻真。草草杯盘作重九，天涯半日尚逢辰。
内家春色少人知，玉蕊冰蕤看转宜。说与宫中小儿女，画楼琼琯莫轻吹。
成王功大心转小，郭相谋深古来少。司徒清鉴悬明镜，尚书气与秋天杳。
宴会莫如今日盛，唱酬还有古人风。自嗟流落江湖外，不得尊前听燕鸿。
寒梅欲放雨如丝，握手前途话别时。乞食独寻朝爨去，投林偏向暮云迟。
因思桂蠹伤肌骨，为忆松鹅损性灵。尽日春风吹不起，钿毫金缕一星星。
自把绯衣染俗尘，失其色处失其真。早知鱼乐易相忘，背立秋风是那人。
篇章何事等嬉游，尚想挥毫剪烛秋。从古杀青徒自苦，只今醉墨可能求。
摵摵老桐风后叶，娟娟疏菊雨残花。茅檐布被犹无力，长走尘埃真可嗟。
接夏连春秀可夸，东山云月满谁家。浪埋纖刺翻晴锦，绡缀柔条熨暮霞。
袈裟影入禁池清，犹忆乡山近赤城。篱落罅间寒蟹过，莓苔石上晚蛩行。
孰令命途乖舛多，恒沙俗世久研磨。异乡苦旅心思国，檀几奇文字换鹅。
自然六室流钟乳，别隐三阶出洞天。身在故乡人不识，秪应徐令是丁仙。
他日卜邻先有约，待君投绂我休官。如今且作华阳服，醉唱侬家七返丹。
南山行尽到西湖，却上扁舟赴玉壶。十里便成三十里，暑中何处不长涂。
修纤弱蔓上幽援，坚瘦稚柏当前荣。稻秧正青白鹭下，桑椹烂紫黄鹂鸣。
虚船也复戒偷关，枉杀西风尽日湾。舟卧梦归醒见水，江行怨泊快看山。
未应豺虎穷吾道，小集衣冠慰众宾。祇待少康收旧物，期君共踏软红尘。
山只川后争献珍，姚家制作初一新。帝思南岳来时巡，宫琛庙宝皆骏奔。
湖堤楼阁剧蜂房，楼上争看湖上航。万柄芙蓉清冉冉，临风新折麝脐香。
北地霜浓九月寒，驼裘破晓上征鞍。也知骨相非麟凤，惭愧州人向掌看。
醉里讴吟聊自适，梦中往复本非难。谁言春信年年早，笑指江梅试折看。
洪波春天翻四岳，南极祝融亘幽朔。高山千里龟出背，大木百寻龙挂角。
东皇消息去迟迟，几日春光又暂离。小坐湖边香界里，暮年心思爱荼靡。
上有繁葩下落英，红波动荡逐风行。夕阳开处犹光艳，何况今农值月明。
东里先生新酿酒，北山逋客旧移文。家传应得青门趣，手种园瓜手自耘。
老夫病起日支离，幽事关心只自知。社近邻翁馈新酿，客归童子拾残棋。
宦海梦疏金紫贱，故山情重水云秋。寒毡脱却渔竿在，收拾经纶付野鸥。
鲜鲈先自渔郎得，新笋同为远客烹。人醉庐边浓荫下，卧听松子落阶声。
合门传旨放朝参，归觐亲庭晓整骖。葵藿丹心犹恋恋，五云缭绕望宫南。
槿篱攲倒费撑支，沙岸常为野水欺。幽事相关乃如此，几回虚过欲吟诗。
四岁相从亦快哉，东游兴尽却西回。诗中风月无疆界，圣处宫庭元洞开。
腹中空洞夜藏魅，巅顶突兀春无花。径深最宜系画舸，日落时复停归鸦。
云边旧念青山隐，鉴里新逢白发生。多谢贤朋遗佳句，重于珍璧价连城。
黄褐长绦七尺身，袖中一剑隐红麈。城门万屦日来往，众里安知无此人。
三年家住孤山下，玉树濒湖得春早。山高有月韵最胜，水近无风香亦好。
馆娃宫在西山下，游鹿台居西岭头。倒翠尽倾菱镜里，夕阳平照满川流。
昨日之热未为热，凉风颇随团扇发。今日之热不可言，西山火炎尘障天。
新馆双松裁似人，宵来雷雨长精神。十年不踏春城土，剩与寒厅作主宾。
初如渴骥奔鸣泉，渐如怒虎吞脔胾。乍如山石压一丝，又如云絮泊空际。
地窄不容挥麈客，室空那有散花天。个中有句无人荐，不是诸方五味禅。
蛰坯欲振身滋耄，龙德方中岁一更。博得东邻呼米寿，称觥梦已到新京。
日暖风和二月春，桃红李白遍山林。涅槃路上绝来往，一个无为清净身。
都缘有职供甘旨，可是无心恋阙闱。酒发葡萄螯斫雪，定知此愿不吾违。
偶随云去伴云归，笑指清都在翠微。为我中间留一榻，他年去著薜萝衣。
名王礼币来青海，弟子弦歌近绛帏。太乙终怜刘向苦，高车驷马迟君归。
吏开黄阁排班处，民拥青门看入时。却笑郡人留不得，感恩唯拟立生祠。
向来人唤老梢工，解使帆樯八面风。今日钓鱼亦无力，劣能听雨卧船篷。
赋别江亭未忍闻，旅中那不重离群。羁怀白下同为客，词藻黄初却羡君。
月过中庭影渐斜，灯前默自饮春茶。棋收无意思残局，风息何因见落花。
海鹤啸风千顷渺，林猿啼月五更残。登临领取东南胜，放眼凌虚四望宽。
希圣平生诗酒豪，居然闭户学孤高。不知昨夜秋风柳，得似当时春日桃。
独往孤行道偶通，知音千载最难逢。世人尽在酣眠里，忘却人间夜起翁。
青山有地堪投老，白发无人可遣安。岁晚西湖歌舞歇，暂应容把钓鱼竿。
天临客鬓逢春日，岁逼青阳欲暮辰。云物瑞占周太史，图花巧剪汉宫人。
问君胡为不见山，山过倏忽迷茫间。崖连但若障迎面，峡转忽如天霁颜。
晋远风流八百年，虎溪无复社中贤。爱斯吐月吞风屋，有此开花结子莲。
海门自与碧天通，独驭灵槎远向东。一道银潢秋浪白，三洲金刹日华红。
三日东园近却赊，东风翦翦雨斜斜。春容雨打风吹尽，犹有金沙最後花。
花自无言春自暖，亲裁手诏劝忘忧。清真赐洗华清浴，御沟水腻凝脂馥。
宋来只爱添馀禄，春过谁能悟落花。唯有卧云尘外客，无思无虑老烟霞。
剑阁霞粘残雪在，锦江香甚百花开。谩期王谢来相访，不是支公出世才。
我生无能百不如，盍不从君赋归与。请君为我酹大白，矫首南望心烦纡。
人家多在竹篱中，杨柳疏疏尚带风。记得下菰城下路，白云依旧两三峰。
遗黎横道剑横天，太武犹烦问一元。二百年终多事在，汉家丞相本无言。
善言善行颜闵冉，子贡依然与有之。可是晚年深性道，三年丧毕转依依。
杨柳阴阴细雨晴，残花落尽见流莺。春风一夜吹香梦，梦逐春风到洛城。
王度清夷无忌讳，私家甘旨自充庖。不须乞食歌姬院，自有佳人送酒肴。
疋练萦回出海门，黄泥先变碧波浑。初来似欲倾沧海，正满真能倒百源。
镜奁蚕出千黑蚁，钗梁梅小双青豆。吴娘十四未知愁，罗衣已觉伤春瘦。
荒林寂寂鸟飞飞，旧事那容数一圻。山色自怜云泱莽，暮寒犹作雨霏微。
无了禅师劚草莱，清江使者六眸开。我今筑屋虚空里，亦复蹒跚出海来。
日黑鱼龙豗梦泽，草青麋鹿上姑苏。空回玉轸思流水，不得骅骝见过都。
才名岁晚尚沉沦，岂谓东归只忆莼。黄阁客来游渐老，青山家在到仍贫。
风生远峤衔明月，雾潋长江吐涨汀。天意乍回心自广，片时云路觉无形。
恭承嘉命简时髦，水国联翩宫锦袍。并系豢龙刘累氏，同为相马九方皋。
斗舸红旗满急湍，船窗睡起亦闲看。屈平乡国逢重五，不比常年角黍盘。
今无斩鼻成风手，古有埋腰立雪人。不向师门勤稽首，一生怀抱对谁伸。
高依丘垄或微收，低近陂塘翻尽槁。凶荒有数合均一，报应于中又分晓。
霁烟稍尽见斜曛，极目长空似锦文。绀碧缥黄看不尽，一重天间一重云。
扩然无事还面壁，禅悦为床法为食。月光照破客尘空，那有丝毫挂欣戚。
富贵之人宜念佛，黄金满库谷盈仓。世间受用无亏缺，只欠临终见愿王。
小楼遥向大江开，极目云天亦快哉。楚水一湾藏万户，汉皇千古有高台。
水部梅花不改香，枝头寒暖两相忘。每从闻道兴三教，难得深言偶一狂。
雨脚昏昏扫不空，柴门未觉有春风。晚晴骤喜窗明处，犹倚蒲团附火红。
雨霁烟凝正夕阳，子规啼断几人肠。东风不动些情思，无限落花春自香。
邯郸陌上三月春，暮行逢见一妇人。自言乡里本燕赵，少小随家西入秦。
幸无风雨近重阳，折取萧萧满把黄。酒面浮英爱芬馥，银觥须引十分强。
郢西烟草古城留，疏豁林堂日似秋。到溉石移分岳色，刘虬沙起入江流。
南过庾岭更千山，烝润由来共一天。云塞虚空雨翻瓮，江侵城市屋浮船。
东吴五月黄梅雨，南浦孤舟白发翁。貂插朝冠金络马，多年不入梦魂中。
四山风静紫烟凝，独坐聊师入定僧。却为冥心搜物外，昏鸦归尽懒呼灯。
还来旧日经过处，似隔前身梦寐游。为向八龙兄弟说，他生缘会此生休。
斯时此卷落何处，蛮烟瘴雨侵煤炱。潮州太守古循吏，一檄能走鳄与鲐。
欲逃阳货遇诸涂，在我之言亦未疏。大抵行藏非汝事，孰云夫子主癰疽。
南上湘潭谁记初，北还宣室受釐馀。共怜贾傅才无敌，真作扬雄老著书。
无数花枝略说些，万花两字即非夸。东山西畔南溪北，更没溪山只有花。
出仕归来贫似旧，借园偶近画桥居。纵观不用春携酒，清坐何妨夜读书。
家公旧治我曾游，只晓梅邨与凤洲。收拾遗文浩无涘，东南一部小阳秋。
朝来开匣忽凄然，一痕微雪映华钿。却恨东风惜桃李，年年开傍镜台边。
五年三月今朝尽，客散筵空独掩扉。病共乐天相伴住，春随樊子一时归。
浊酒不忘千载上，荒鸡犹唱二更馀。诸公莫效王尼叹，随处容身足草庐。
一泊沙来一泊去，一重浪灭一重生。相搅相淘无歇日，会教山海一时平。
毋敛莺花下刚水，镡成烟月待王山。瓜期盼汝青田舍，郦注桑经细检删。
蕙兰发香禅味远，云雾吐秀人家稀。须知春事不可挽，杜鹃已绕林中飞。
山中夜赋深风雨，醉后春衣泣薜萝。圣世才贤俱近幸，碧池芳草待鸣珂。
小雨疏风转薄寒，驼裘貂帽过秦关。道逢一涧兵徒涉，赤胫相扶独厚颜。
云出岫时迷古洞，鹿耕田处认禅关。自怜扰扰尘埃里，眼底欣逢水石环。
今年我罢欲归去，朋酒久来无此欢。移舟不忍便为别，竞挈杯肴情未阑。
翠凤清歌惜未闻，嫣红姹紫羡纷纷。寒宵一曲传千里，顷刻春光已十分。
书剑飘零逐转蓬，闽南三度荔枝红。千金散尽貂裘敝，一笑归帆挂海风。
碧山新起赤霞宫，玉带真人晓御风。金检奏回天一笑，九霄来往鹤如虹。
论功竟待三年考，酬德还期百世歆。此日坡仙堪把臂，流风遗泽总棠阴。
东合献谀无辙迹，西湖寄傲有杯觞。病怀正待君湔祓，墨妙时须寄数行。
倚遍虚栏看小荷，晓缸分涨碧生波。参差出水雨声急，次第着根秋意多。
忆昔高皇定鼎年，钟山龙驭已登仙。八叶神孙因耀武，衮衣亲得拜陵前。
闹裹功名多目论，淡中气味独心朋。苍苔不扫芙蓉老，有客敲门自出应。
拍岸惊涛通海道，插天峭壁壮侯居。烟云变态无穷极，百幅生绡画不如。
苍茫北渚鸥纷集，浩渺南天雾半屯。兰畹渐枯骚魄死，怀沙梦险说承恩。
日薄霜清水见沙，水边偶到野人家。满阶风叶浑慵扫，为爱深红似落花。
唱罢西泠杨柳枝，孤灯残梦有衾知。一川枯苇千山叶，又是疏篷听雨时。
千载风流馀此地，十年漂泊记登楼。重来忽漫乘孤兴，一眺分明动旧愁。
凤去寥寥今几年，至今人唤凤凰山。只愁有凤无人识，却指凡禽误世间。
下瞰虚空临绝涧，上排烟雾倚山颠。四边险绝无猿鸟，独卧深云三十年。
紫阳宫里赐红绡，仙雾朦胧隔海遥。霜兔毳寒冰茧净，嫦娥笑指织星桥。
风信严时清有骨，尘缘空后淡无痕。从来不识司香尉，只仗东皇雨露恩。
雪山万叠看不厌，雪尽山青又一奇。今代江南无画手，矮牋移入放翁诗。
曾入当年富贵家，东风几度换年华。满园桃李不知主，独自开花自落花。
杖藜时复过荒郊，来到君家不忍抛。每见苦心修好事，未尝开口怨平交。
鹭鸶步水啄朱霞，苔石无声落楝花。山径渐幽林渐密，炊烟飘处是侬家。
好逐诸儒勤释菜，莫忧贫嫂便轑羹。似闻阚泽中宵梦，月里分明有姓名。
当筵竞进冰桃实，照坐争看玉树枝。奎壁夜来多气气，定知荣寿应昌期。
将军心眼到沧洲，木脱波生一夜秋。想得笔端凫雁足，又添鸂鶒起沙头。
良金美玉不可画，可画惟应色与形。除却坚明尽非宝，世人何得重丹青。
虞歌决别知亡楚，宴酒初酣待报秦。欲断青天销积恨，月娥孀独更愁人。
清香一缕爇沉水，浓茗十分烹壑源。乘风欲效玉川子，蓬莱无路心难论。
一闭昭阳春又春，夜寒宫漏永。梦君恩，卧思陈事暗消魂。
石桥羽客遗前迹，陈阁才人没旧容。归去扫除阶砌下，藓痕残绿一重重。
郊丘亲祀自吾皇，夙驾銮舆建太常。冕服并行周典礼，乐歌不数汉文章。
金鸡山顶邓家园，乘兴来游坐水边。柿叶染霜围锦帐，菊花承露散金钱。
一声鹤唳泬寥天，坐对高空思渺然。试向孤亭弹别调，白云黄叶满山前。
君行足迹遍江南，我亦飘零老不堪。幸自尊中有醉酎，何妨醉倒又空谈。
人生形神为干躯，心欲造设气乘除。瞬息变幻争夺途，入山何难可踌躇。
觉皇垂迹左金轮，宝殿巍巍表至尊。宸翰亲从天上降，烂然金碧耀乾坤。
思仙廨竹招苍凤，学老溪梅缚翠虬。岁晚说归何所待，厚颜安足耻时流。
呜鞭万户尽春声，百变谁能废夏正。始旦人争瞻旭日，无风天特假暄晴。
星槎已去三千岁，海市空迷四十年。半世回眸如一瞬，人生谁及到桑田。
隐迹僧厨事爨炊，丰干饶舌费言辞。能除教下三时业，不废人间两卷诗。
邂逅同酣浊酒杯，谩将往事费疑猜。迂儒自分难投俗，圣主何曾肯弃才。
是十年前旧剪裁，暗翻古调谱今哀。少陵地下应嗔喝，颠倒天吴紫凤来。
春潮和雨没平沙，沙岸疏篱尽酒家。北客惯寻寒食路，不知人日已无花。
万计千谋浊世纷，莲花峰下寂无闻。丹泉漱冷齿凝雪，翠谷虚凌身入云。
幢盖飘飘入冷空，天风瑟瑟星河动。瑶阙参差阿母家，楼台戏闭凝彤霞。
岷嶓东接泰山阳，历历专城待俊良。埽定蛛蝥将偃伯，登封鹣鲽欲来王。
当日长安一布衣，十年糠覈食犹肥。遨游谁识为巴守，调笑何尝入世机。
溪户无人谷鸟飞，石桥横木挂禅衣。看云日暮倚松立，野水乱鸣僧未归。
草蓑箬笠一扁舟，万里长江任去留。直破雄风到沧海，白云深处是瀛洲。
烟蒙万柳一时摇，风软寒轻酒欲消。剩有诗情红未瘦，几声莺唱几声箫。
平生乐事多如此，忍为浮名隔千里。一雁南飞动客心，思归何待秋风起。
萧然一叶下梧桐，初觉凉生小阁风。暑气潜消人意爽，卧看新月到帘栊。
藕花分房菱出角，瓜实累累蔓篱落。稻田水多翁不愁，日抱筠筐曬山药。
绕淮邑屋绵千区，画檐绮东吹笙竽。冶金合范结枢纽，冰销水释无须臾。
几处秋千愁日暮，一声鶗鴃唤春归。红稀绿尽寻常事，不用长绳系落晖。
似闻知津问沮溺，山间晴乾度山疾。一笑行举通家杯，计日尚前蕤宾律。
宦海漂流四十年，老来默默守吾玄。艰危颇得文章力，嫁娶各随儿女缘。
周处豪雄亦可人，勇於迁善罕前闻。区区未说除蛟虎，一念中间舜跖分。
边外风号犹叱贼，关前雨暗助沾襟。年来更感河西事，欢尔孤忠照古今。
绿鬟侍女手纤纤，新捧嫦娥出素蟾。卫玠官高难久立，莫辞双卷水精帘。
帆势落斜依浦溆，钟声断续在沧茫。古今悉不知天意，偏把云霞媚一方。
水殿清风玉户开，飞光千点去还来。无风无月长门夜，偏到阶前点绿苔。
黄衫健步书见赐，紫诰除官等何躐。久怀薄技待后乘，宣管盈囊纸来歙。
五曲溪回屋数椽，上依翠壁下流泉。幽居不用立名字，大隐一峰高插天。
清香已压龙涎倒，堕萼宜将蚁醑浮。吟得诗成对花举，不须招客费赓酬。
无欲自然心似水，有营何止事如毛。春来拟约萧闲伴，重上天台看海涛。
羞整云鬟多戴笠，欲呈锦袖漫开氈。夜来大渡河边过，青盖金羁稳上船。
漂苔上床不得睡，乱拾残棉握肩背。风刀剜体愁剜心，界壁流泉界衣泪。
圣朝尚飞战斗尘，何用浮名绊此身。时复看云泪横臆，晚来幽独恐伤神。
渺茫自放寄虚舟，荡水摇烟日月悠。目接川峦生畅快，心无滞碍向清幽。
水如燕尾出湖分，合入长溪直到门。韦杜桑麻元两曲，朱陈鸡犬却通村。
酒有葡萄杯夜光，登临愧未醉沙场。山为斥堠穷千里，湖作汤池固一方。
南宗北祖争衣处，雨洗风磨石尚新。灵迹岂知千载后，丛林犹有昔时人。
依蒲泳藻两相忘，宛有江湖气味长。凭槛翛然真得计，只应幽兴在濠梁。
纵目已随春树远，离愁更与暮云平。凡材蒲柳多先悴，常向山中说姓名。
心悟三乘真合觉，学该九域独推优。雁行影拆元龟丧，泪洒西风不忍收。
流运有功终是扰，阴符多术得非奸。当初若欲酬三顾，何不无为似有鳏。
辅政无功日歉然，佳时攽赉屡传宣。已蒙授粲仍分茗，既荷贻牟更击鲜。
狗监连衡苦未平，秋成戈甲尚乘城。梦魂几欲随公去，为问高安路几程。
苍茫空阔海云开，浙水东西隔岸隈。我到龙山呼渡晚，谁从渔浦趁潮回。
图史灯前随意检，园蔬雨后不时寻。浮名自觉无多趣，五柳当年志已深。
畿民犹说张京兆，宫媛皆知李翰林。麾去招来关气数，浩穹于此本无心。
渠水纵横匝稻田，隔河山色欲粘天。麦堆馀粒群鸡啄，榆陇疏根一犊眠。
一书吾友自天涯，历历诸公尽可誇。梦里烟霞真肺腑，尘中颜面各京华。
岳阳楼下风波恶，过客舟行不容泊。遥从湖口入南津，看尽湖山与城郭。
满座霞霓神赳赳，涌泉暖彻龙衔扣。冲霄光焰惊牛斗，鲸鲵浮空波黝黝。
遇兴榜舟无远近，破愁沽酒任酸甜。残年唯有读书癖，尽发家藏三万签。
将军思训久为土，龙眠道人亦已亡。谁将丹青写山水，入我宴坐虚明窗。
山店茅柴强一杯，梨酸藕苦眼慵开。深红杬子轻红鮓，难得江西乡味来。
白沟旧在鸿沟外，易水今移淮水前。川后年来世情了，一波分护两涯船。
记得西泠春色归，珠星璧月景离离。近来消息真堪笑，却说梅花不要诗。
柳眼梅心渐欲春，白头西望忆何人。金陵太守曾相伴，共蹋银台一路尘。
潮痕落草橹声动，日脚衔山凉意新。酷爱老樟横卧处，他时来此坐垂纶。
干戈况复尘随眼，鬓发还应雪满头。玉垒题书心绪乱，何时更得曲江游。
马塍花发春濛濛，马塍花落啼小红。花开花落春已暮，蛮鸠义燕骄东风。
我交英彦固不少，易足足知君诚鲜矣。连朝雪片大似掌，平地未尽俄复止。
五百间闻乔岳降，八千遐历大椿期。书生愿效封人祝，为捧黄金一屈卮。
旧天夫人称李卫，如今弟子即羲之。姓同名独吾何憾，厚德真堪慰所思。
东来孤鹤下林梢，破屋萧条不剪茅。洗玉池头云气合，翻经台上树阴交。
佛身无去亦无留，那有行踪在石头。想是山神嫌寂静，妆成圣迹引人游。
明皇逸事传十眉，正是唐家零落时。霓裳曲调虽依旧，阿蛮终不似杨妃。
篱门犬吠故人来，陡觉光辉照草莱。吟兴应嫌鹅鸭闹，酒怀暂对水云开。
曲江而下水多石，大庾以南山半茅。相国犹余心里印，祖师更剩杖头包。
数百招提隐乱峰，苍茫岂复辨君钟。春含未得黄鹂报，路转唯寻白鹿踪。
八年不看台南月，独上高楼自放歌。盈缺匆匆愁里过，一轮还照旧山河。
别时流涕揽君须，悬知此欢堕空虚。松下纵横余屐齿，门前轣辘想君车。
翠滚玻璃万顷秋，长江又挂水晶球。水光月色梅边客，今夜会盟江上楼。
绝顶先秋零百草，半山回暖郁千松。下层自有留人处，何必崎岖到上封。
人间暑气正如炊，上了湖船便不知。湖上四时无不好，就中最说藕花时。
冻消屋角筼筜雪，寒压炉头榾柮烟。安得重陪孟东海，剧谈终夜不成眠。
萱草花开十日余，花繁日日倍于初。朝开暮落终非计，栽活青松渐剪除。
小绿帘衣小绿门，隔帘香雾与谁言。长疑托意春为态，自是浮萍梦作根。
戒严久失边关险，备豫谁筹甲仗空。若使此腔无热血，奉迎安得至南宫。
兵厨酿乏吻生烟，阮校如今作赘员。却怪渊明便归去，酒材犹自有圭田。
民心徒切焦熬甚，神力毋劳指顾间。遥想清都应表贺，紫宸轩陛晓催班。
雪里山茶取次红，白头孀妇哭春风。自从貂虎横行后，十室金钱九室空。
震泽之陂藏龙蜕，云是开辟龙战遗。黄者为泥玄者水，噬齧鳞甲形躨跜。
南北有技分冷暖，江山无地著芳菲。可怜月冷春深夜，一片香魂何处归。
岂有笼禽作好音，春苞笑碧破旬阴。柳条垂漾松摇影，天许佳文惬我心。
木天高拱夜何其，翠被初寒更漏迟。上帝录书藏紫禁，贵神燃火出青藜。
社友凋零雅道穷，使君于此信英雄。性情所发前无古，骚选虽高不必同。
賸喜年来米价贱，便欲扶犁随老农。墙头濁醪走来过，相与痛饮歌年丰。
馆阁江湖并盛名，胸苞今古手持衡。当关报客无朝暮，下笔嘘枯有性情。
水中伫立思无际，何月何年负此身。人说痴顽唯是我，谁知机巧倍伤神。
夜半狂吟踏破瓮，结柳为车穷莫送。掀髯一笑问松坡，文如二子今何用。
妖红弄色绚池台，不作匆匆一夜开。若遇春时占春榜，牡丹未必作花魁。
千载带酸僧有恨，三更罢渴我能忘。应劳爱客频沾洒，清梦无因到石床。
淮西草木色不改，衡阳花柳春何多。几时携取陈夫子，淡月疏烟醉碧萝。
行人候晓久裴徊，不待鸡鸣未得开。堪羡寒溪自无事，潺潺一夜宿关来。
便游泽国寻鲈市，忽落仙帆傍酒帘。案上簿书看得未，养真当有智随恬。
岁晚归来风雪里，有怀端复为谁开。江清沙白湘阴路，却似当年访戴回。
梅霖寒似麦秋天，风葛凄凄未脱绵。金弹落地卢橘熟，红裙委地石榴鲜。
映空微雨不成丝，约勒桃花欲动时。争奈东风有情思，晓红轻笑竹边枝。
封鲊灵根长种玉，和熊薪火可传家。移炉扫叶松风起，榕水何年堪煮茶。
醉翁已作黄鹤举，君独何为在尘土。琅然清图请更弹，使我三叹首屡俯。
槁竹乾薪隔岁求，正虞雪夜客相投。如倾潋潋蒲萄酒，似拥重重貂鼠裘。
受福元无一羽轻，岂如造物假余生。抱痾不死跻高寿，遇乱能全见太平。
白发岂曾缘吏役，青衫那更有儿曹。鱼轩肯为公来否，相约春光访蟹螯。
心魂役役不曾归，万象相牵向极微。所得或忧逢郢刃，凡言皆欲夺天机。
瞿塘三峡山波险，栈阁连云行路难。烽众相连兵刃接，一封乡信报平安。
笑我冗怀多俗事，羡君清思犹凝神。遥怜夜月山险道，还有扁舟乘兴人。
重重红树秋山晚，猎猎青帘社酒香。邻曲莫辞同一醉，十年客里过重阳。
石壁参天驻冷云，一声幽鸟忽惊人。庵前庵后山如旧，朽柏年来不再春。
远客惊定独长跪，伏地抚碑欲垂泪。怀中掏出雪白绢，双手擦碑久不起。
李花歌罢益凄其，正是迷楼纵乐时。夜月辽魂哀铁骑，春风淮柳拂鸾旗。
伟人谋议不求多，事定纷纷自唯阿。尽放龟鱼还绿浦，肯容萧苇障前坡。
先朝供奉去修文，写竹高名祗尚闻。笔笔枝头袅鸾凤，家家障子锁烟云。
万石千钧积累成，未应忽此一毫轻。寒松瘦竹元清劲，昨夜分明闻折声。
清明别后雨晴时，极浦空颦一望眉。湖畔春山烟黯黯，云中远树黑离离。
砥柱遥瞻峰绝奇，抗怀千古更谁知。二公分陕王风远，六国图秦霸业衰。
群峰南北争嵯峨，如泻大壑翻众波。爱之欲把入图画，世无好手将奈何。
紫髯碧眼亦威严，破虏生儿自不凡。兄寿不长天意在，母怀徵异月华衔。
洞天击鼓集群仙，石作高楼锁翠烟。万籁不鸣霜月晓，鼕鼕犹听鼓声传。
一麾相望继芳尘，召杜风流主与宾。芸阁去方思就日，竹符来及趁班春。
北风洶洶应嘉平，点滴檐间雨未晴。病骨可堪寒栗烈，老怀仍怯岁峥嵘。
岁暮西岑雪未晴，范公祠下少人行。探梅踏冻烦丹使，扶病迎春问曲生。
牛车晓出郭西门，百室曾无十室存。洚水贯城神禹迹，石麟眠草汉侯坟。
作赋未须悲落木，挂帆方喜助归舟。何须更借抟扶便，自是层霄九万游。
菰米飘香白小肥，汀鸿沙鹭狎晴晖。太湖天接吴松阔，莫近能言鸭畔飞。
山泉涨起潮三尺，野老钓归鱼一双。更待练光斜趁日，坐看金斗熨秋江。
歌哭穷途若个知，独清浊醒自言痴。美人香草多哀怨，半出行吟泽畔时。
待摘菜花添午供，便裁荷叶备春寒。不辞高卧烟霞裹，枕上青山最好看。
一庭玉树晴光泼，满地苔钱履迹疏。此处应无尘俗事，清风好护箧中书。
月湿江花和露泫，潮摇淮树带风悲。长亭一夜浑无寐，与客传杯更和诗。
功名未许妨高卧，风月犹能赋远游。造物向人元不薄，卷帘万顷镜湖秋。
雪泥满地淹行李，云岛如天阻卜居。莫怪明朝欲投辖，江湖回首雁应疏。
浮尘莽莽自今古，浩劫茫茫未转移。省识图成心独苦，请君看取几男儿。
风尘渺渺夫椒恨，烟浪茫茫笠泽思。海舶未遥臣种死，留侯能不一攀追。
霏微入户黄梅雨，磊落堆盘碧筒黍。病来一滴不饮酒，但嗅菖蒲作端午。
木兰为舟不可渡，谁幻层渊作平路。天横夜静牛渚长，海市朝晴蜃楼吐。
乞钱不忍从司业，食粥新来似鲁公。赖有诗情摧不老，时将新句吐长虹。
如今景物不可说，官府何曾有时节。符移捷出星火飞，吏卒叫嚣豺虎烈。
睡浓正想罗声发，食饱尤便粥面匀。底处翰林长外补，明年谁送霅溪春。
思乡深夜正愁生，六扇西窗忽半明。独有天衢无梗塞，又看一月在空行。
暖日催花落夕曛，轻雷一夜变重云。安舆少滞无多怪，涩雨怪风自古闻。
近者作堂名醉墨，如饮美酒消百忧。乃知柳子语不妄，病嗜土炭如珍羞。
已报除书来北嵌，不妨拄笏看西山。霞杯浅注黄花酒，留取馀香晚节看。
泥封特许知恩重，宝炬遥分见御辉。不欲别君更翘首，白云何处是乡围。
窗下梅花前夜梦，窗前月色故园心。明朝试上榕楼望，独秀峰头雪满林。
天上房星空不动，人间画马亦难逢。当年笔下千金鹿，此日窗前八尺龙。
千叶桃花照眼明，比肩鸳鸟拍波行。若教波逐花流去，谁为多情伴一生。
士绅知已近来无，得此吾惭上大夫。酷爱新诗成异遇，每於广坐语诸儒。
我昔绫衾下直时，公为壁水大宗师。清风明月行乐耳，布袜青鞋随所之。
布衣同有后山才，只汝高吟未至哀。谢朓诗传清似水，樊南心与烛成灰。
南纪每思雄紧地，北辰长仰圣明朝。占祥望气存周制，岂但登临逸思饶。
楚国旧传徐稚隐，汉廷今重贾生才。新诗不待函题寄，乘兴同吟到凤台。
大江汹以左缭兮，渺云涛之舒卷。草木层累而右附兮，蔚柯丘之囱蒨。
枉是儒冠遇太平，穷人那许共功名。枯肠不饱三升稷，皓首犹亲二尺檠。
天堑中分十里流，僧房长挹海门秋。无人不道金山好，有客重留玉带不。
每忆瑶琴翻雅调，谩充骚佩慰高怀。同心托契应非浅，细看流年雨露栽。
我宋修文偃武初，词林翰苑森扶疏。窦仪陶谷端何如，峨冠曳履承明庐。
大阃寻常弃郑师，后人休望及瓜期。豺狼封豕咸登用，都邑人民委若遗。
谢郎无月夜撑船，不觉平沈偃水边。随手一篙盘得转，浑家洗脚上床眠。
尚存春信暗香留，君折南山一束秋。惠赠纤枝烟树下，多情落日正含羞。
芳讯初传岭上梅，落帆又向郁孤台。渚清沙白双流合，日丽风酣入境开。
六老皤然鬓似霜，纵心年至又非狂。园池共避何妨胜，樽俎相欢未始忙。
久闻笔阵无前敌，更拟诗坛托后车。待得入城应少暇，相従有约定何如。
腊去馀寒犹不堪，东风羸马踏晴岚。雪开远漠峰千百，春漏疏林花两三。
鸾生暗应民谣毈，龙死先期鬼告年。我自得之人力少，神书无假国师编。
新买湖头十亩园，绿阴罅里见青天。金樱相亚枝枝袅，银杏低垂颗颗圆。
江上寒梅香己浮，梅边苍竹意仍幽。独将书画米家物，来泛湖天范蠡舟。
一时市道看梁苑，千古交情问翟门。高踞绳床还睥睨，几回海沸与山奔。
幸际清时息五兵，舌顽无处说纵横。蚁封一梦难分别，蜗角千年强斗争。
九日风高斗笠斜，篱头对酌酒频赊。御袍采采扬妃醉，半夜扶归挹露华。
几年不泛浙西船，每忆林间访惠泉。雅好谁如广文老，亲携直到病夫前。
羊角会抟溟海上，鸿毛行遇顺风前。吾军政赖君增气，万里青云稳著鞭。
便作江湖寂寂看，今朝北海见冰澜。独留隔岁愆时雪，满落深芦没水滩。
时平廊庙半夔龙，赵将何人说李葱。一见黄麾识全仗，始知赤舄有三公。
苍皮树瘿何妨丑，横水桥虹不厌斜。夜半春雷乱车轧，不须鸣鼓助惊茶。
月白船头大鱼出，天青水底悬星河。千里故人不在眼，有酒欲饮将如何。
巍巍文笔光书林，插空几地皆天成。尖斋不假云烟敛，圆健何劳雨露深。
谈瀛有客搜奇句，破浪何年补壮游。应笑张骞多凿空，欲将邹衍问神州。
妇节夫忠古所难，使君此举义全安。高风不独传千古，解使声名动伯颜。
一番新火试新茶，又向方桥记岁华。草色前头见江树，桑林多处是人家。
京中曹局无多事，寒食贫儿要在家。遮莫杏园胜别处，亦须归看傍村花。
纷纷忽降当元会，著物轻明似月华。狂洒玉墀初散絮，密黏宫树未妨花。
雪后北风尤苦寒，燎炉起拥懒头冠。谩怀学士酴醾酒，仍对先生苜蓿盘。
本与东风占影斜，毫端更是可人些。故而舍我三生梦，结作今宵绿萼花。
可怜遵命有文章，命数如斯彀早张。失算清华如不取，革文须另觅羔羊。
树头绿叶无花看，树下黄花带叶开。炎化新钱忘铸字，金成小盏欠施台。
逝川无力可能攀，又送先生葬碧山。化鹤不归华表上，鸣鸡倘在白云间。
江路疏梅春意近，楚天孤鹜晓烟沈。是中秀句应无限，著眼归鸿迟好音。
厌旧趋新和粉染，夺真弄假点酥裁。纷纷儿女春风恼，却笑诗翁醉打隈。
懒收红叶题银管，爱折黄花插玉壶。惆怅寒窗风雨夜，书帏照影一镫孤。
四时功德正恢台，仲蔚门前十亩莱。恨我未能终日醉，夫君又送一尊来。
方柏萧森独马嘶，故园迢递早莺啼。九重湛露天方北，一个文星夜向西。
前山屏开照檐绿，后山如坐膝抱屋。数亩山园半亩池，松影参差庇梅竹。
雨后晴沙不作泥，路回深巷忽闻鸡。黄交稚菊栽初盛，绿上新蔬剪未齐。
谁把柔条夹砌栽，压枝万朵一时开。为君也著诗收拾，题作西楼锦被堆。
蜗牛舍畔幽丛小，行马门中翠影寒。应似鹪鹩与鹏鸟，一枝层汉各心安。
下水乘舟恨少滩，溯流翻恨溯滩难。人生淹速祇如此，何必区区千万端。
竹溪诗笔几曾乾，遗我新诗照眼寒。不用寻梅霜月底，只将诗句作梅看。
黄鹂啭处谁同听，白菊开时且剩过。漫道南朝足流品，由来叔宝不宜多。
足尊天子朝灵台，乌用此城高崔嵬。城之峻矣维其颓，宫之广矣今蒿莱。
至诚通圣药通神，远寄衰翁济病身。我亦有丹君信否，用时还解寿斯民。
元封旧事无人记，德寿仙游有客谈。痛饮丹泉卧玄石，松风满耳梦初酣。
龙门千尺梧桐树，多在石崖悬绝处。上有古巢生凤凰，凤凰台高山水长。
仙都围合碧云笼，洞口绯桃著雨秾。丹阙春深巢翡翠，朱扉风暖出芙蓉。
一自病躯亲药石，终虚俊眼盼泥金。临卬配后天缘改，鸾凤参差直到今。
汉史久应书上考，渭城何必换新讴。西风屈指迎归旆，竹马欢声郭外楼。
长安布衣谁比数，反锁衡门守环堵。老夫不出长蓬蒿，稚子无忧走风雨。
隔岁过门皆不入，乘潮澈夜每无眠。雅之若与牢之合，早见台澎缚水仙。
梦得蹉跎因出郡，薜能诗什耻监州。春来病起思归甚，未敢飞章达冕旒。
朝饮木兰之坠露，夜看霄汉也清秋。羽人竟渡星槎去，携手飞仙汗漫游。
甲龙庚虎镇相随，铅汞同炉始可为。曾取地天交泰事，自然交媾坎和离。
古洞无人石酒酢，峭壁仙仓积天粟。老稍指顾犹惊呼，神刓鬼划出岩谷。
千里波平瑟瑟风，纤云不解翳虚空。素娥自有清光在，上下清明一鉴中。
此心知我岂非天，双鬓皤然气浩然。曾见灰寒百僚底，真能山立万夫前。
空庭夜坐迥无尘，月影吟看渐过邻。凉透孤怀秋气肃，香飘几点桂花新。
银笺剩有牢愁句，玉笛偏多感旧声。振翮凌风吾已倦，漫劳九万说鹏程。
叠叠青山是富春，浮岚暖翠隔江津。孤村十日黄梅雨，行尽松阴不见人。
日短风萧山涧曲，意往神迷影硉兀。百莝一豆梦皆空，润吻寒泉聊注目。
年来衰甚更龃龉，乘舟卖面皆遭风。茫茫有类堕云海，踌躇四顾迷西东。
船头风声鸣万鼓，扁舟系览沙边树。船中病客昼闭篷，睡起空江日亭午。
好鸟隔窗啼绿树，落花满地翳苍苔。古今无限兴亡事，且尽樽前酒一杯。
故园荔子正鲜红，汝返闽中我粤中。此地杨梅那得似，荷花虽好酒樽空。
时逢大道无难阻，君方游宦从陈汝。蕙楼独卧频度春，彩落辞君几徂暑。
灵邑西南古洞天，我来方信海为田。无名不入州图载，有路空闻野老传。
东下长江二千里，楼阁高连冶城起。岂知炎热正如焚，鼎沸难容一杯水。
老夫家住深山裹，彭泽知字在何许。本不曾出不须归，冷面相看但欢喜。
一围寒绿锁城闉，中有茅檐更绝尘。千户封侯千亩是，可怜燕颔虎头人。
小亭新筑赏天香，恍惚春风旧洛阳。人道此翁畦菜手，元来亦解种姚黄。
君因风送入青云，我被人驱向鸭群。雪颈霜毛红网掌，请看何处不如君。
平生乐此臭味同，故人贻我情相烛。黄侯发轫日千里，天育收驹自汧渭。
木落烟深江上村，暮秋萧瑟不堪论。雁如著意频惊枕，月似知愁故入门。
瀚海波声寒汹涌，金山峰势高崔嵬。十年行役亦艰苦，盐车强驾同驽骀。
天马元从西极来，频年伏枥伴驽骀。如今始觉升沉异，万里追风道路开。
古寺长廊院院行，此轩偏慰旅人情。楚山西断如迎客，汴水南来故绕城。
石径直穿芳草渡，河桥长拂绿杨烟。离愁最忆池亭夜，岭树江云入梦悬。
万叶阴成绿满梢，日长昼永线针抛。藕丝试雪看泥拔，环佩鸣风和竹敲。
公如手持天子德，家至户到人人施。秦俗斗暴号难理，列郡京兆犹鼎糜。
病里佳人卧帝京，杏坛登老倦书生。已知利禄功名恨，不复风花雪月情。
宝墨喜窥前赐榜，华絛犹记旧呼铃。诏催终宴箫韶动，更学鶢鶋子细听。
似染霜髭欺黑漆，尚禁醋齿试青梅。不妨雨过同心赏，一架酴醾花正开。
虹桥院建异才搜，多士藏修品学优。研米充饥穷五夜，文章彪炳羡名流。
吕梁自古喉吻地，万顷一抹何由吞。坐观入市卷闾井，吏民走尽余王尊。
矮窗元向竹边开，竹已森然只欠梅。新种一株花尚少，暗香早逐细风来。
人人尽识林和靖，不识平生隐者心。老去喜无封禅藁，兴来愁费爱山吟。
高城寒漏递宵残，乌鹊南飞梦已安。扶老渐须鸠作杖，著书何用鹖为冠。
牧羊幸得时击鲜，种秫足救瓶罍耻。萍虀豆粥何足数，红粱雀黍屡登匕。
意态浓纤世所稀，梅花嫌瘦海棠肥。媚生一笑能苏病，秀出双眸可疗饥。
行年已合识头颅，旧学屠龙意转疏。有子添丁助征戍，肯令辛苦更冠儒。
香蜜裁葩分外工，疏枝几点缀雏蜂。娇黄染就宫妆样，香暖尤宜爱日烘。
逍遥陶我三分酒，吟咏偷他一片天。不变诗襟容万变，无缘过海亦神仙。
南来无以慰愁煎，端期一饱果中仙。山头看花日千转，默想香味空流涎。
搜罗好景归诗句，断送閒愁付酒杯。对此愿公拼一醉，相逢能得几回来。
气随阳春破凝烈，巧夺钧工畏名貌。吾知郢人不复歌，古声比今为拙朴。
石门萝薜绝纤埃，幽客春逢破碧苔。不信人间通紫府，岂知仙梦到瑶台。
只说归期为底忙，春风九奏奉花王。芳菲莫管前驱尽，末后殷勤最久长。
问春归处无踵迹，肠断江南与江北。青春不似青山常有情，处处相逢好颜色。
伤时惜别心交加，支颐一向千咨嗟。旷野风吹寒食月，广庭烟著黄昏花。
送君初释芰荷裳，双鬓公车已自苍。雪后片帆过槜李，春时三赋拟长杨。
当年卖卜建阳市，麻衣血洗流成渊。吞炭不复容三击，下帘何曾索一钱。
每成宴赏须成醉，不恨归来却恨醒。眼见红英留不住，绿枝深处一星星。
三楚骚坛独汝贤，五朝流辈让君先。名缘洗耳逢人说，句自从心以后传。
椒糈登筵岁又新，朝衣恍惚认京尘。东西莫说吴和越，朝暮谁分楚与秦。
樊破毁栅敛近民，贼失所资如逝鸟。至今瑞郡立生祠，君与刘周如在兹。
赤城宛转石为梁，云里振衣千仞冈。闻道台州老太守，为君先已筑丹房。
当年百战著英声，祠庙空传盖世名。只有波涛流日夜，至今犹作不平鸣。
独寻仙境上高原，云雨深藏古帝坛。天畔晚峰青簇簇，槛前春树碧团团。
杯行火急正相催，一醉难酬一笑开。夜静酒阑清不奈，好风吹月入樽来。
随和箧笥号藏珍，物理求多渐失真。骐骥已胜千里足，鹪鹩才寄一枝身。
大明宫殿郁苍苍，紫禁龙楼直署香。九陌华轩争道路，一枝寒玉任烟霜。
右军誓墓心谁白，永叔归田鬓未斑。惆怅閒鸥沧海上，也随桃李惜春还。
石桥两畔好人烟，匹似诸村别一川。杨柳阴中新酒店，蒲萄架底小渔船。
无人敢效公荣酒，为我聊寻逸少池。亦见岭头花烂熳，更将春色寄相思。
不如醉倒三万场，何必龙山岁重九。先生元是古达人，身外所忻惟有酒。
溪神骋技天公拙，非雪之雪白于雪。倚栏小立不禁寒，却愿天日长炎热。
人与花枝自相亲，一篇至今吟如新。胸中若有一点尘，纵对此花无精神。
智慧天生事事精，年臻耳顺益通明。元龙百尺高楼造，范蠡千金巨贾营。
南华金刹倚穷苍，曾是卢师旧道场。千载有僧来礼法，一溪流水自生香。
夫子文章不可为，从心到口没参差。咄哉韩子休污我，却道诗葩与易奇。
寒更夜彻防淮柝，晓舶晴翻出海旗。不久赤蹄应已到，只须略赋练江诗。
只是儒酸真面目，不题道号混樵渔。亲朋欲语浇教醉，休与时人事毁誉。
绿罗水皱岩根急，红锦霞舒海面明。一轴咏怀高尚意，援毫因事偶吟成。
古来战场莫回首，一成一改骨俱朽。柳岸人家摇酒帘，不妨小停春风鞭。
无衣空緼包胥志，遗帼终留诸葛名。落日英雄满襟泪，凤凰倚徙正孤城。
但怀忠赤自通神，未必长伴羝为群。西风吹堕上林雁，白发归来有麒麟。
休叹浮生荣与辱，且听终日水潺潺。遥穿暝霭孤鸿去，横截野烟双鹭还。
麟台雠书御史孙，挥毫应敌妙语言。滔滔百丈洪河翻，助宝以泓还骏奔。
疏堤郊外叶残黄，卷就罗衣思更长。料得家园丛桂发，清风几树好追凉。
谷雨共惊无几日，蜜蜂未许辄先甜。应须火急回征棹，一片辞枝可得粘。
芦荻花寒山月小，西风吹雁又江南。夜谈往事六太息，老觉吾侪七不堪。
遗踪不逐哀笳断，丽句空增北渚愁。君念平城三十万，谋臣奇计已堪羞。
出门倚涧得雄观，放泉出匮供游嬉。勉赓新句未为报，他年共陷非公谁。
汉家原庙厂雄规，欲及樱桃果献时。岂为夫人能体国，将军本不以家为。
春风一路百花开，踏遍空山特地来。莫道沤麻池水浅，千寻飞瀑吼春雷。
相将去采秋江莲，青房戢戢实且圆。倒靫收菂亦可喜，春笋未剥空流涎。
柳色得非新婀娜，江声应是旧潺湲。衰躯设使能重往，畴昔情怀奈杳然。
向老逢辰百感加，焚香转觉事如麻。人怀故俗杯难废，舟犯层波鼓乱挝。
一上巍峰独枕流，匡山爽气为君收。泉飞直下三千丈，池喷奔分数百州。
清砧明月暗相怜，袅袅微波弄夕烟。长信宫词怨纨素，沈园嘉树罢吹绵。
神州荆棘欲成林，霜露凄凉感圣心。故老几人今好在，壶浆争听鼓鼙音。
秋风起我友朋思，倚树谈君语未移。祇道穷年上湖海，那知今日会茅茨。
富贵功名不足誇，肯将一第博荣华。春分正欲均天下，何必长安看尽花。
如君自是声华旧，及我相逢笑语新。便倒诗筒费褒饰，坐知摇落变青春。
默堂前对五松山，敌面机锋一瞬间。禅客相逢休拟议，草鞋价直欲谁还。
朅来西游也不恶，锦囊所得俱琼瑰。区区科第何足道，此行似为诗篇来。
